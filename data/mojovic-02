O višeslojnom imbecilizmu peticije protiv rijalitija

A čak nećemo ni da zalazimo u sposobnost korišćenja magične sprave i štapa sveukupne moći - daljinskog

Postoje tri grupe ljudi koji gledaju rijaliti programe. Oni koji u njima pronalaze zabavu i stoga ih gledaju, kežualci i intelktualno/moralni masturbatori. krenimo redom a kako dalje odmiče biće zanimljivije.

Ovi prvi se na ko zna koji način i zašto povezuju sa raznoraznim ukućanima i glasaju za njih. Valjda prepoznaju ljude iz komšiluka sa posla u karikaturama koje predstavljaju različiti ukućani.

I njih razumijem. Nije da odobravam ovaj oblik zabave ali razumijem.

Neki možda koriste taj trenutak da se isključe od napornog dana, u stvari nije to ni toliko bitno. Neki od njih su možda ti ``zaglupljeni'' i ``neobrazovani''. Možda, neki.

Postoji druga grupa, koja ih gleda kao što pasivni pušač puši. Više iz lijenosti da prebaci kanal, nego iz čistog interesovanja. Mislim da za njih baš i ne mora da se brinemo da li će da zaglupe.

I postoji treća grupa, ona koje je zaista odurna.

Upoznajte teške malograđane, osobe koje su odlučile da dokažu sebi (i drugima) da su intelektualne veličine ismevajući skromnost intelektualnih sposobnosti učesnika i gledalaca. U slobodnom prevodu - upoznajte teške intelektualne masturbatore, zaista šta drugo mogu biti ljudi koji gledaju ono što kao ``preziru''.

Valjda smatraju da su postigli neviđeni intelektualni domet time što su umislili da su pametniji od raznih starleta i selebritija sa B i C liste u nokdaunu. Onda lepo odu u kafanu, pa završe u divnom kolektivnom intelektualnom i moralnom masturbiranju, sve tapšući jedne druge po ramenima jer eto oni su pametniji od svega toga i tih ``drugih budala'' koje gledaju taj isti program.

Jer gdje bi bio ovaj svijet da nije bilo ``holier than thou'' osoba.

I onda su došli na rješenje od koga pamet staje! Napraviće onlajn peticiju. Sada će imati šansu da budu holer than thou na jednom sasvim novom nivou.

Ova besmislena peticija će garantujem vam imati više potpisa nego što gledalaca ima taj kulturni program koji njima toliko nedostaje. Imaće više i od Hit Librisa i od Beokulta, Vidika, Konteksta 21 i vjerovatno od svakog obrazovnog programa koji RTS proizvodi ili prerađuje. Više od cijelog TV kanala koji je posvećen kulturi - RTS 3.

I u tome se krije potpuna imbecilnost ove peticije.

Kultura je možda u lošem položaju ali kultura nije u lošem položaju zbog rijalitija, već zbog toga što svakoga u stvari zaboli dupe za kulturu i broj onih koje zaista zanima je minoran i nedovoljan da kulturne ustanove opstanu.

Možda u Srbiji u medijima nema kulture na naslovnoj strani, ali gospoda koja su pokrenula peticiju i koja potpisuju da zaista cijene kulturu i moral bi svakako znala da kultura u Srbiji i u medijima postoji, jedino možda nije uvijek tako lako do nje doći.

Vjerovali ili ne u Srbiji postoje muzeji i galerije. Ti muzeji zjape prazni od gomila dušebrižnika koji se brinu za kulturu a tamo slabo zalaze.

Pozorišta u Srbiji možda finansijski stoje slabo, ali u mnogima od njih se traži karta više a same karte nisu baš toliko nepristupačne, u stvari ako želite da se kežualno upoznate sa kulturom i umjetnosti u Srbiji to možete učiniti za smiješne sume novce, cijene kvalitetnih izložbi i postavki se kreću od 0 RSD. U mnogim slučajevima platićete samo dodatni materijal i to ako želite da ga uzmete. Neki muzeji u Srbiji daju čak i dodatne materijale besplatno uz izložbe.

I još jedna jako bitna stvar, znam vas tići od ranije. Nije vama stalo do kulture i umjetnosti, vama je stalo do uterivanja morala i izigravanja čuvara ko zna koje vrijednosti koju ste sebi usvrdlali u mozak.
Nešto sam itekeko siguran da bi mnogi od vas sutra tražili da se zabrane, ukinu i šta sve ne umjetnička djela koja bi bila provokativna po tamo neki vaš moral i raznorazna osećanja. Fajgelji ste vi. Sećamo se mi kako su se borci za kulturu i moral razračunavali sa izložbama koje nisu odgovarale njihovom sitnom duhu i uskom pogledu na svijet.

Znam ja tebe borče za kulturu dok si još kulturfašist bio.

I još jedna stvar, ne budite arogantni idioti koji misle da baš svi ostali upijaju svoje moralne lekcije iz tamo nekog lijevog rijalitija. Vjerovali ili ne, ljudi znaju da razluče dobro i loše ponašanje i bez medija, kao što niste ni vi počeli da se ponašate kao engleski aristokrata nakon što ste pročitali neki roman sa temom njihovog života tako ni drugi neće početi da se ponašaju kao potpuna stoka zato što je neka pevaljka odlučila da tako igra svoju ulogu u rijalitiju. Have a little faith.

Ne brinite ni za decu, da je deseti dio svih mogućih scareova oko toga šta će uništiti djecu od demonskih crtaća kao Yu-Gi-Oh! do pucačina koje će nas sve pretvoriti u manijake željne krvi djevaca jednoroga.

Možda kada siđete sa vašeg jebenog high horsea učinite i nešto za kulturu.

Što bi rekla napaćena braća Kanađani - put your money where you mouth is. Dok se vi kurobecite i izigravate viteze na bijelm konju u borbi za zaštitu umova ljudi za koje ste odlučili unaprijed da su slabi i glupi postojeći kvalitetni mediji i kulturne ustavnove vam propadaju.
Dok se vi borite da upristojite Blic, Kurir, Informer i koga sve ne dotle postojeće kvalitene novine jedva preživaljvaju.

Najbolji magazin koji je ljevica u Srbiji napravila (Republika!) je na samrtnoj postelji dok vi ubjeđujete tamo neke kupusare da se upristoje.

A ja ću da vam otkrijem jednu strogo čuvanu tajnu. Mediji idu tamo gde ima para. Da ste u kulturu i kvalitet uložili koliko vi kukate, bila bi profitabilne i bilo bi manje smeća.

Ali vi u stvari lažete i sebe i nas. Vi kukate kako nema kulture a između kulturnog programa i blokbastera/utakmice/ rijalitija/talent show-a/političke emisije nikada nećete izabrati kulturni i obrazovni program.

Jer da se vas toliko, baš toliko brine za kulturu, ta peticija nikada ne bi bila potrebna.

Eto samo da vam javim da ste deo problema a ne rešenja.

Over and out.
