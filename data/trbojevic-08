SRAMOTA

Komentar onoga što se desilo na ``Danima Dijaspore`` tj. kotlićijadi u Loparama a uzgredno - prilikom odavanja poštovanja i pomena poginulim borcima VRS iz Lopara (nisam sigurna i kojih još mjesta ), u režiji SDS -a i dr. Rada Savića(uz prisustvo Šarovića i dr. Miličevića), bucmastog dr. Savića, dugogodišnjeg člana svih organa državotvorne stranke SDS -a (meni u moje doba u stranci dosta simpatičan, jer je djelovao kao lutak medju grabljivicama, mada je obrazovan i dosta mudar i koji mi je veoma rano nagovijestio da neću proći na izborima 2010 , mada je on to sigurno već zaboravio), koji i danas kao ikebana stoji u stavu mirno odmah pored ili iza SVIH šefova pomenute stranke godinama -ali se ničim ne ističe , pogotovo ne ambicijom da ide dalje od skutonoša onih koje jezik služi bolje od pameti, nestrpljivih da konačno , što bi rekao dr. Karadžić `` uzjašu konja'' vlasti - zaista je praktično izlišan ,nakon što su ogorčene porodice reagovale na način da zatraže brisanje imena svoji poginulih sa oskrnavljenog spomenika .

Ovima što stoje sa svijećama u rukama ispred JAVNIH TOALETA samo koji korak udaljeni od spomen ploče onih koji su žrtvovali svoje živote u borbi za slobodu Republike Srpske, koju bi danas Bošnjaci (a koji su vrlo dragi politički partneri budućim vodjama Republike) da zatru, oblate, i ocrne -jednom rječju da je uklone iz vremena i prostora u kojem žive preživjeli Srbi, oni koji su preostali - to apsolutno NE SMETA.
Zato nije čudo da su zaboravili i STVARAOCE naše Republike Srpske, a nisu NIKAKO smjeli, baš oni nisu SMJELI da zaborave te ljude, jer ih je bilo mnogo iz SDS -a, doduše malo ih je živih - vrijeme čini svoje... Baš oni su morali sačuvati sjećanje -ako drugi nisu... Njihova imena su zaboravljena, skrajnuta, jedva da ih se neko sjeti, osim u prilikama koje i nemaju neku posebnu važnost, osim da učvrste snagu pozicije kad zatreba.
Njihova imena su ponos, hrabrost i čast Republike Srpske.To jeste nesporna činjenica. I to bi morao biti ZAVJET živih mrtvima. Oni su bili Preteče stvaranja Republike, a borci odbrambena snaga, koja je svojom krvlju označila i odbranila svaku stopu naše Republike Srpske. SDS - bi morao biti čuvar Zavjeta -ali nije. Izdao je osnov, polugu , stub na koji se oslanja sloboda ove zemlje.Druge stranke kao blijedi PDP - ili snažni SNSD koji je, očigledno, smišljeno, preuzeo ono što je SDS ISPUSTIO - nisu tema ovoga bloga . . .
Ali, SDS je bio PRVI -a šta je SADA? Neka odgovore, samo neka se ne uporedjuju ni sa kim, neka kažu ŠTA su ONI, KO su oni S A D A kad im trebaju partije iz Federacije za uspjeh?! Koalicije, valjda, dolaze kasnije - tek onda kada se IZBORI dobiju i kad se dijele fotelje GORE. Ili je,možda, sve već unaprijed dogovoreno sa strancima. Ko će znati. Politika je ....Dobro, neću da budem prosta.
Vratimo se ipak nevidjenoj sramoti u Loparama. Kad čovjek ne bi vidio sliku, tj. snimak ne bi vjerovao da je nešto takvo moguće. Ali moguće je.
Samo se pitam ŠTA jeste srž PROGRAMA (mada kad bolje razmislim i ovo je kockica u mozaiku zaborava koji se sklapa) opozicije u vezi palih boraca i živih boraca i invalida VRS, osim naravno stalnog blaćenja pozicije (za šta ima tema i što negdje u programu opozicije i treba da je zastupljeno) ali ne mogu da vjerujem da OVA skaradna i nevjerovatna slika (a izgleda da se slici mora vjerovati), JESTE dio onoga što će se stvarno dešavati spomenicima palim herojima ako OVI što drže svijeće zabrinutih lica iza javnih toaleta - kada dodje do rješavanja pitanja gdje će ljudstvo piš.......... ti kada se organizuju dani dijaspore i čuvena kotlićijada - daju prednost javnim toaletima.
Nije moje da prognoziram, niti se opredjeljujem, ali od ove slike mi se smučilo do te mjere da i spomenik palim borcima, ako ga Draško napravi, a kada vidjećemo, ne bude negdje blizu nekog javnog toaleta, koji UZGRED budi rečeno, u Banja Luci JOŠ ne postoji - neće ublažiti odium, razočarenje, nevjericu da se ovakav PROPUST (ako je propust) mogao desiti stranci koja pretenduje da DOBIJE IZBORE.
