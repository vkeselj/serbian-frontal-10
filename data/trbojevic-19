A PLURIBUS UNUM

(Od mnogih jedno- natpis na američkom grbu)

I manje obrazovanom čitaocu ovoga bloga poznato je da je od više pojedinačnih država (naravno krvavim bitkama Juga i Sjevera) stvorena SAD - USA), moćna sila nakon što je native people sa sjeverno - američkog tla praktično nestao - masonska tvorevina (valjda je i to poznato čitaocima) stvorena poveljom onih 32 amarička velikana, koji su nakon završetka rata odredili šta će biti, a koji nekako svi pomrli pod neobjašnjivim okolnostima.

Ovim uvodom koji je većini poznat, želim da kažem kako je s a d a od mnogih država koje su svoju suverenost prepustile veličanstvenoj EU, nastala, sada, j e d n a čvrsta zajednica, odjednom solidarna (u koroni jedva da bilo tragova te solidarnosti) pod pokroviteljstvom vrhovne sile svijeta, ad oculos cijeloga svijeta i ad gloriam pomenute sile, rođene od oca NATO-a i više majki, ili jedne majke NATO, a ``pravljene'' od više otaca (ne znamo tačno o kojem dobijenom polu se radi, ali nije ni važno, bitno je nešto drugo).

Bitno je to da je europska zajednica (EU) izabrala (sila zakon mijenja) potpunu pokornost (solidarnost je nešto sasvim drugo), potpuno predavanje do nesagledivih dubina i širina po svoje dobro, sili koja se zove ZAPAD tj. Americi, mada je glavni zli duh, kako izgleda, Engleska. Šta sve pojam zapad i zapadna civilizacija, naspram varvarske istočne civilizacije (čitaj ruske) u sebi sadrži (ili grabi za sebe) - pitanje je koje bi zahtijevalo zaista dugu elaboraciju - za koju nisam previše raspoložena.

Znamo da svakog od nas srce vuče sebi sličnima, a teško je čovjeku vječno kriti, sakriti ono što godinama krije, prekriva maskama, glumi, priča jedno, a sprema se za drugo, pljuje naciste, a tvoji su im bacali cvijeće pod tenkove, jer njegovi nisu klani, razapinjani, derani živi, vješani, spaljivani, maljem ubijani, djecu im nisu nabadali na bajonete na njihove oči - i što bi se onda, taj neko, znamo KO - uzbuđivao zbog nečega za šta ga boli uvo, tj. pravednoj borbi ruske vojske da odgovori na ubistva i mučenja svoje braće u Ukrajini od strane pomahnitaloga nacizma... Mislim na ubijene Ruse u Donbasu Lugansku i Donjecku.. Dapače, možda je momenat da im se (onima sa petokrakom, prije i srpom i čekićem što su ih nosili preci Besmrtnog puka) najebu majke, da im kažu KO JE SADA SILA ? Probuđena vampirska sila zla, kojoj treba svježe krvi. Taj neko misli mene nisu dirali, moji su se vješto skrivali, možda u domobranima možda u ustašama itd. a onda 43 . kad su vidjeli šta se dešava i ko će pobijediti - prislonili se uz beneveolentnog Tita. Preostali. OK. Mudro nema šta..

A oni što su ginuli, ranjavani, preostali, e oni su sada upitni. ONI SU KRIVI, krivicom koju ad verbum određuju sinovi i unuci, dovedenu od nekuda iz političke anonime, ljigavci, nepoznati u svojoj zemlji, potomci baš onih koji su ratovali na tlu ove nesrećene zemlje, na tlu zemalja koje su bile divljački napadnute 41. godine od strane hitlerove armade i pavelićevih ustaša - koljača, čineći nezamislive zločine Srbima, Jevrejima i Ciganima.

Sva sredstva informisanja koja bi opisala šta se stvarno dešava u Ukrajini -zabranjena su. To je demokratsko izvještavanje, sloboda govora na američki način.

Sada treba usvojiti narativ (to je omiljena moderna riječ) da su Rusi najveći zločinci i napadači predatori u cijeloj istoriji planete, čekali da ih od nacista oslobodi onaj američki general sa srebrenim koltom na boku koji je kako kažu rekao da je odmah, te 45. godine trebalo krenuti dalje.. uništiti Ruse jer su svi boljševici. Možda on i bi krenuo tenkovima dalje na Istok da tu negdje nije bio maršal Žukov i Crvena armija...

Trebalo je čekati. Strpljivo. Sve do momenta kada u EU više ne čestitaju Uskrs i Božić nego PRAZNIKE, sve i svačije praznike jednim imenom.. Kada se ne slavi 9. maj kao dan pobjede nad fašizmom - nego nekakav dan Evrope -KOJE EVROPE,one koja je najmerno zaboravila o kakvom danu se radi ?! Sramota.

Danas je sasvim jasno da su zaboravljeni logori smrti Treblinka, Aušvic i drugi, stravična geta, morbidna spaljivanja ljudi. Ne, to nisu činili nacisti, oni su bili tako nježni. Komunisti, tj. Rusi, oni su problem cijelog svijeta, oni udaraju na autentične američke interese na svim kontinentima, oni, zamislite, neće da trpe s radošću američke rakete na svome pragu. Zamislite neko se suprotstavlja mirotvornim snagama NATO mašinerije, koja eto neće ništa, samo da postavi rakete i nacilja ih na Moskvu... itd.

Strašan primjer neprijateljstva, promjene svijesti pod uticajem patrona sa Zapada sveprisutnog sjećanja na doba vladavine sovjetskog Istočnoga bloka, koje nije bilo bez problema - ali, kojeg godinama nema, u zemlji koja je članica NATO -a koja nema sada razloga da t o l i k o mrzi Ruse, a kao voli Ukrajince (sjetimo se poljskih plemića s bijelim krilima iz priče o Tarasu Buljbi) kojoj, eto, sada ide dobro, (a najbolje joj ide kukavički poduhvat koji je napravljen na dan Pobjede nad fašizmom) koja pomaže ukrajinske hrabre borce koji se kriju po rovovima i hodnicima podzemnog grada (a ne mrzi strahote geta u Varšavi, gradu u kojem je stradao neutvrđen broj Jevreja najcrnjom smrću) to se zaboravlja - neki takođe ``hrabri'' crvenom bojom poliju lice ruskog ambasadora koji se poklanja poginulim borcima za oslobođenje Poljske od nacista. Prostačka, nezamislivo kukavička, prizemna reakcija Poljaka.. Časnije je bilo protjerati ambasadora iz zemlje, nego ga polijevati crveno bojom, a on se, pri tome, hrabro, nije pomakao s mjesta, nego je samo rukom obrisao oči...

Na kraju vratiću se na tzv. Azovske junake, bataljon čija je slava ``dostigla'' neviđene visine i pohvale onih koji danas usrdno pomažu naciste. Slušala sam gledala ono što je bilo moguće na klipovima koji su nekako stigli do nas.. I vidjela svašta. Ubijanje, linčovanje Ukrajinaca vezanih za bandere, klanje ruskih zarobljenika, mučenja, najava kastriranja zarobljenika javno, na TV, režirana ''masovna ubistva'', ne bi li Putina sudili u Hagu, počinjena od strane ruskih vojnika itd. Neću komentarisati, ne zato što ne bih znala ili mogla -nego jednostavno trebalo bi mi mnogo više vremena i papira -a što prevazilazi obim bloga. Treba samo čuti onoga azovca (koji djeluje euforično, znamo od čega), koji strašnim riječima, u kameru, opisuje kako neće biti zarobljenika, kako će završiti svaki ruski vojnik koji njima padne u ruke.

Evropa, zapadna kultura i civilizacija - ĆUTI... Što reče slavni Njegoš, ja parafraziram... kad bi Europejci rekli nešto u vezi zločina vojske koja nema ništa viteško, ništa ljudsko, kao da bi pomogli...

A oni, ti hrabri vojnici, junačine na riječima, sjede u katakombama Azovstalja, čuče i čekaju da ih neko izbavi...Neće, odbačeni su i žrtvovani od svojih. Neki pokušavaju da se noću iskradu, da se izvuku kao neke p ....... e, a ne borci, junaci.

Ja se pitam šta tako hrabar bataljon r a d i u katakombama željezare u Mariupolju, čeka da pije ``tehničku vodu koju prethodno kuva'', da svoje ranjene puste da umiru, da su s njima civili i djeca, da iz katakombi pričaju o junaštvu, da pobrkaju Denkerk i neko izvlačenje nekoga sa obala nekog mora čunkama, čamcima brodovima !!!, što i oni čekaju, a što biti neće, jer ONI MORAJU BITI DOLE UZ NEKOGA, KO ZNA KOGA, a ne smije se znati da su oni neki dole bili, da jesu - pa možda zbog toga nisu u stanju da krenu u juriš iz Azovstalja, protiv Rusa, jedan na jedan, ili prsima na tenkove kao heroji za koje se izdaju i koje glume - kao što to bi na Vučevu, na Sutjesci, gdje Koča krenu u proboj, a iza njega ranjenici, gdje bi deset na jednoga.. Mislim Nijemaca na jednog, onoga sa petokrakom, partizana... Nije to izmišljotina, to su doživjeli naši roditelji, slušala i pamtila sam.

Što tako hrabar, slikama kukastih krstova i svastika opčinjeni Azov-bataljon - čuči u zidovima i katakombama željezare - a ne kreće u proboj, kako bi takav bataljon trebalo da uradi, ako jeste tako junački hrabar - d a nj u u bitku sa ruskim fašistima (jer oni sa nacističkim ``znakovljem'' nisu ni nacisti, ni fašisti) te da hrabro riješe Gordijev čvor svoje i nesrećne (od koga oslobođene) Ukrajine - koju pomaže cijeli zapadni svijet, kojoj šalje oružje i dolare - da pobijedi Ruse, kojima se guraju hiljade sankcija, i prije i sada - ne bi li Rusi poklekli, pa molili i stenjali od gladi i straha... Ali, istorija nas uči da će Rusi izdržati, ako su mogli izdržati opsadu Staljingrada, stravično gladni i smrznuti (neću pisati o pojedinostima, sve se zna) izdržaće i ove muke - jer su na muke i nevolje navikli.

Satanisti i vampiri pobjeđuju samo na kratke staze. Sile svjetla pobijedile su i pobijediće sile tame i zla. Slaveni su napadnuti, nisu samo Rusi, Pravoslavlje krvari u Ukrajini - a to je i bio cilj onih kojima nije bio problem sagnuti glavu nad krvavim pirom satanista.. Dok ginu Slaveni od bratske ruke - lažno hrišćanski Zapad trlja ruke i šalje i šalje još oružja... Zelenski kao lutka na koncu u vojničkoj majici (kakav cinizam jedne kukavice) se cereka užasu koji gleda svojim očima malo zamućenim, doduše, od sredstava koja čovjeka čine bezbrižnim i bezmalo maloumnim...

Kako je moguće da ljudi ne shvataju da je ovdje u pitanju Armagedon, ali ne posljednja biblijska bitka - nego jedna od bitaka za Ruse, u kojoj nije bilo moguće ustuknuti i koji su uvijek USTAJALI - ustali su i sada - jer nije bilo moguće pustiti da vas pljuju, ponižavaju i guraju na marginu svijeta... Ne za Ruse. Bio je to izbor koji nije bio upitan.

P.S. Svaka čast Danijelu Simiću, hrabrom novinaru RTS -a, i da dodam da krv nije voda, on samo ide očevim stopama...Neka je slava njegovom pokojnom ocu, hrabrom generalu VRS Novici, može biti ponosan na svoga sina.
