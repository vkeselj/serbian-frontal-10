Sutorina, muka naša davnašnja

Pomozi bože, diže se buka niokočega. Sjetiše se gospoda da je nakada davno Sutorina sa svojih 7km obale bila dio tadašnje NR Bosne i Hercegovine i kako je u Đuro Pucar u maniru Nikite Hruščova predao ovu hiljadugodišnju teritoriju Bosne Narodnoj Republici Crnoj Gori.

E muko moja, budalaštine na kvadrat. Podiže se politička elita Bosne i Hercegovine da se bavi onim što im je u genima - razgraničavanjem. To je postala tema koja se javlja svakih nekoliko godina i koju potežu ozbiljni političari i uticajne ličnosti od Željka Komšića i Harisa Silajdžića pa do vladike zahumsko-hercegovačkog.

Mislim, niko ko je dobronamjeran ne može željeti nesretim stanovnicima Sutorine da napuste kakvu takvu Crnu Goru i da se priključe ovom haosu i pokušaju koji se zove Bosna i Hercegovina. Ovo mogu podržati jedino ljudi kojima je empatija strana riječ ili možda misle da je psovka, kao i političari koji nemaju pametnija posla nego da gledaju koga još da unesreće.

A samo rješenje je na kraju krajeva jednostavno ako baš dođe do toga da se postavi pitanje kome će pripasti stanovnici tih par desetina kvadratih kilometra - omogućite ljudima da pokažu svoju volju na referendumu.

A ako nesretna Sutorina ikad postane dio BiH ovim putem tim ljudima izražavam moje duboko saučešće nad njihovom sudbinom.

Bože sačuvaj nas od ludog i besposlenog naroda i političara...
