Poreska lutrija

Kroz projekat Poreska lutrija nudimo stvaranje win-win situacije za sve donosioce odluka u crnogorskom društvu - kako građana, tako i države i kompanija. Samim tim, kroz ovaj projekat se omogućava njihova indirektna saradnja, koja će dovesti do benefita svih učesnika. Konkretan cilj je povećanje naplate poreza na dodatu vrijednost, koji je jedan od ključnih poreza na osnovu kojeg se primarno puni crnogorski budžet.

Prolazak u finale se obezbjeđuje po principu najvećeg broja glasača on line zajednice. Možete glasati za nas na sljedeci način:

1. idite na link http://...
2. jednostavno kliknite na naš projekat ''Poreska lutrija - Fidelity consulting''

Više informacija o samom projektu se nalazi na sljedecem linku:http://...

Slogan projekta ''Traži - Unesi - Osvoji'' u pravoj mjeri odslikava suštinu projekta. Traženjem računa i unošenjem u bazu, građanin aktivno učestvuje u projektu. Rezultat ove dvije aktivnosti je potencijalno osvajanje nagrade za uloženi trud.

Zamislili smo da ''Poreska lutrija'' funkcioniše na krajne jednostavan način. Naime, potrebno je da građani sakupljaju fiskalne račune čiji je iznos veći od jednog eura, registruju ih na sajtu www.poreskalutrija.me, odnosno putem web (koja je ujedno optimizovana i za mobilne telefone) ili mobilne aplikacije,. Potrebni podaci koje građani unose na web aplikaciju su:

1. broj fiskalnog računa

2. PIB kompanije koja je izdala račun

3. ime i prezime kao i broj telefona koji bi se koristio za identifikaciju dobitnika

4. e-mail adresa

Inicijalna prijava na sistem bi rezultirala registracijom korisnika, kako bi korisnik jednostavno da ponovi registruje račun. Korisnik može da unese neograničen broj računa.

Svi građani koji na ovaj način registruju fiskalne račune, stiču pravo učestvovanja u nagradnoj igri, čiji mjesečni fond nagrada propisuje Poreska uprava. Bitno je napomenuti da su nagrađeni učesnici dužni da prezentuju fiskalni račun koji im je izdat, u cilju preuzimanja nagrade.

Uzimajući u obzir da se radi o nagradnoj igri, pravo učestvovanja imaju svi građani Crne Gore koji imaju stalno prebivalište na teritoriji Crne Gore i koji koriste usluge mobilnih operatera koji posluju u Crnoj Gori. Dodatno, kako ne bi došlo do sumnje u regularnost izvlačenja, sva pravna, ekonomska i tehnička pitanja će biti pokrivena kroz tročlanu Komisiju za sprovođenje nagradne igre.

Pripremaće se newsletter koji će biti redovno dostavljan svim registrovanim korisnicima, kako bi bili u toku sa aktuelnostima.

Benefiti projekta

Naš projekat ima nekoliko veoma važnih benefita koji indirektno doprinose sveukupnom razvoju Crne Gore:

1. Građani su neposredno uključeni u proces naplate poreza, čime postaju ključni promoteri podizanja svijesti o značaju poreske kulture

2. Mladi ljudi se navikavaju na potrebu plaćanja poreza

3. Građani koriste savremenu tehnologiju za prijavu fiskalnog računa, čime se podiže nivo informatičke pismenosti

4. Učestvuju u nagradnoj igri koja može donijeti materijalnu satisfakciju za uloženi trud

5. Država naplaćuje veći porez iz kojeg se finansiraju razvojni projekti

6. Kompanije koje učestvuju u projektu se pozicioniraju kao socijalno odgovorne

Na ovaj način i putem ovog projekta, istovremeno se postiže nekoliko ciljeva u različitim segmenata društva:

1. Podizanje svijesti o poreskoj kulturi građana i privrednih subjekata, a najviše trgovaca i ugostitelja

2. Dodatno informatičko opismenjavanje građana za on line prijavu računa

3. Smanjenje sive ekonomije i povećanje naplate PDV-a

4. konkretno nagrađivanje građana koji prijave račune

5. smanjenje terenskog rada u Poreskoj i Upravi za inspekcijske poslove u vidu inspektora koje sada indirektno zamjenjuju građani
