Deltonizam i Crna rupa

Pre scriptum: ne obraćajte pažnju na greške u pravopisu, namjerno su izazvane.

1. Daltonizam je izraz za poremećaj prepoznavanja boja.

2. Daltoni su braća, neprijatelji junaka crtanih filmova Taličnog Toma, njegovog ata Džolija ikucka Buvare.

3. Delta je četvrto slovo grčkog alfabeta.

4. Delta city je prvi šoping centar u Crnoj Gori.

5. Deltonizam je izraz za izgubljeno vrijeme u metalnoj konstrukciji koju nazivamo Delta city.

Prije više od 5 godina, Podgorica se upisala na svjetsku mapu kao vjerovatno potonji glavni grad na planeti u kome postoji objekat koji popularno nazivaju šoping centrom iliti molom. Tamo se nalaze nezaobilazne prodavnice svjetskih robnih marki kojima u bespoštednoj borbi za eure konkurišu nekoliko kafića, par restorana, nepar prodavnica satova i po jedan frizerski salon, Maxi i naravno Cineplexx bioskop.

Gube li ljudi vrijeme dok šetkaju po Delti i ližu onaj dobri sladoled? Velika većina žena i tek pokoji muškarac će vjerovatno reć&rsquo; da im je u Deltu vrh i da vole da šopinguju (za one koji ne razumiju sleng: da kupuju robu). Ako se nastavi sa ovim trendom bukvalnog prevođenja i usvajanja tuđih riječi u naš jezik, možda će ljudi u Delty ić&rsquo; na iting (da jedu) i na drinking (da piju). A možda će poć&rsquo; na movis i popkorn (da gledaju filmove i kokice).

Nekoliko dana od otvaranja, Delta city je postao omiljeno mjesto za sve Crnogorce: ''Stilizovano, elegantno, prijateljsko i moderno mjesto. Mjesto za susrete, kupovinu, druženje, uživanje, zabavu i gastronomska iskustva. Mjesto za najbolji provod u gradu!''

Eto tako je nastala Crna rupa u Podgorici. Na one koji ne poznaju astrofiziku, Crna rupa je prostor u kojem je velika masa zbijena u malom prostoru zbog čega se, nakon što pređe granicu Crne rupe, ništa pa čak ni svjetlost, ne može otrgnuti privlačnoj gravitacionoj sili te mase. Zapamtite ovu definiciju, trebaće vam kad budete čitali kraj teksta.

Kakve veza ima Deltoizam sa ekonomijom i navikama potrošača? Masu. Vele da je kroz Deltu 2013. godine prošlo 4,3 miliona posjetilaca, što znači da prosječno Delticom dnevno prođe 11.780,82 posjetioca, to jest 981,66 na sat ili 16,36 u minuti. Delta city je potpuno promijenio obrazac razmišljanja prosječnog crnogorskog potrošača i način na koji on kupuje. Počnimo od Podgorice - centar grada je od momenta otvaranja Delta city-ja počeo da se prazni; rente za zakup poslovnih prostora su značajno opale, jer su potrošači sa Deltom dobili jedno mjesto gdje mogu da kupe manje-više sve što im treba. U Deltu se ide sa namjerom da se nešto kupi, dok je centar grada postao mjesto gdje ljudi ne idu primarno u kupovinu. Pardon, šoping.

Vikendima je u Deltu pravo ludilo od autobusa iz svih krajeva Crne Gore. Svi dolaze da videČudo neviđeno. Đeca i odrasli se fotografišu ispred Delte, ka&rsquo; da su ispred nekog istorijskog spomenika. Vikendom većina iz Delte izlaze punija kesa dok se fale na telefon: ''Kako sam dobro proša&rsquo; u Deltu, Ostroga mi''.

Svako prodajno mjesto u Delti prodaje robu, hranu i piće iz uvoza. Gotovo da nema ničega što je proizvedeno u Crnoj Gori. Sav novac koji se potroši u Deltu ide u inostranstvo. Delta city djeluje kao našminkani usisivač crnogorskih para koji se prazni vanka. Digresija nemilosrdne ekonomijie: crnogorski uvoz je 2013. godine iznosio 1,77 milijardi eura, dok je izvoz iznosio 375,6 miliona eura. Oduzimanjem ova dva broja ispada da su Crnogorci prošle godine uvezli malo više proizvoda nego što izvoze - tričavih 1,4 milijarde eura. Što je to za nas, ne zajebaj!Pokrivenost uvoza izvozom je poražavajućih 21,2%, što je jedan od ključnih pokazatelja negativne perspektive crnogorske ekonomije.

Delta city je paradigma crnogorske ekonomije; kupi globalno, prodaj lokalno. Delta city je Crna rupa trgovinskog disbalansa između uvoza i izvoza; strahujemo da je počela ona faza djelovanja Crne rupa kada njena gravitaciona sila počinje da usisava i drobi ekonomsku supstancu iza koje ostaje - Veliko ništa. Nakon toga slijedi - Veliki prasak.
