Gdje su bili Srbi u podijeljenom, okupiranom i opsjednutom Sarajevu!

Jesu li Srbi u podijeljenom Sarajevu bili okupirani i opsjednuti?

Grad Sarajevo, Zajednica deset udruženih opština (Stari Grad, Centar, Novo Sarajevo, Novi Grad, Iidža, Hadžići, Vogošća, Ilijaš, Trnovo i Pale) 1992. godine, imali su teritoriju od 1.530 km2., po Mustafi Polutku, penzionisanom brigadnom generalu Armije RBiH. (TVSA, 5.april 2022.godine, 09:20)

On tvrdi da je agresor (Srbi D.Š.) uspio okupirati 1.300 km2.(77 %), a da su Bošnjaci kontrolisali oko 240 km2. (23%)

U užem opsadnom prstenu, većinski dijelovi opština Stari Grad, Centar, Novo Sarajevo, Novi Grad, Bošnjaci, Armija RBiH su imali pod svojom kontrolom oko 50 km2, (oko 4 %) a van šireg opsadnog prstena oko 190 km2., (Ilidža, Hadžići, Iljaš, Trnovo, Pale).

Imajući u vidu da se oko 190 km2, (oko 19% ) Grada Sarajeva (1992.godine) nalazilo izvan oba opsadna prstena, i oni nisu bitni za ovu analizi.

Ovi podaci koje je javno iznio brigadni general Mustafa Polutak zaslužuju malu analizu.

Bošnjaci trideset godina govore:

o opsadi Sarajeva, i svijetu nude informacije, karte opsjednutog grada, a pod tim misle na ovih 50 km2, koji predstavljaju većinski dijelovi četiri opštine bivšeg predratnog Grada Sarajeva, što je oko 4% ukupne teritorije tadašnjeg Grada Sarajeva.
okupiranom Sarajevu koje su Srbi okupirali, manji dijelovi opština Stari Grad, Centar, Novo Sarajevo i Novi Grad, i većinske dijelove opština Ilidža, Hadžići, Vogošća, Iijaš, Trnovo i Pale, što je 77% teritorije tadašnjeg Grada Sarajeva.

Polazeći od defincija pojmova, podjela, blokada i opsada i analize događaja i stvarnog stanja u Gradu Sarajevo od 1992. do 1995.godine tvrdim da:

Podjela grada se izvodi tako što određene snage u ovom primjeru snage Bošnjaka i Srba, smatrajući da po nekom pravu polažu pravo na tu teritoriju, na njoj formiraju institucije vlasti, zakonodavnu, izvršnu sudsku i vojnu, što je učinjeno u aprilu 1992. godine u Gradu Sarajevu.
Blokada je ratna operacija kojom se želi postići da određena društvena cjelina, ovom prilikom su to dijelovi Grada Sarajeva prisili na predaju, što su činili i Bošnjaci i Srbi, tokom građanskog rata 1992.-1995.godina.
Opsada je ratna operacija kojom se želi postići da se dijelovi grada zauzmi i sastoji se od opkoljavanja i sistemski izvođenih napada, što su radili i Bošnjaci i Srbi, tokom građanskog rata 1992.-1995.godine u Gradu Sarajevo.

Istina da je 4% , podijeljenog, pod kontrolom Bošnjaka, teritorije Grada Sarajevo bilo cijelo vrijeme građanskog rata pod opsadom i blokadom.

Isto tako je istina da je 77%, podijeljenog, pod kontolom Srba, teritorije Grada Sarajeva bilo cijelo vrijeme građanskog rata sličnim uslovima, pod opsadom i blokadom.

Bošnjaci i njihovi prijatelji prihvataju samo priču, da je Sarajevo opkoljeno i pod opsadom, iako su svjesni da je to samo oko 4% bilo predratne teritorije Grada Sarajeva.

Slažem se sa narativom, pričom da su većinske teritorije četiri gradske opštine, koje danas čine Grad Sarajevo, bile pod opsadom i blokadom, i naglašavam, ne mogu prihvatiti preovladavajući narativ da je cijelo Sarajevo bilo opkoljeno i pod opsadom od strane Srba, jer se to ne može izvesti iz stvarnog ratnog stanja.

Posebna napomena: Ne može se praviti velika razlika u statusu podijeljenih teritorija Grada Sarajeva, iz aspekta opkoljenosti i opsade tokom građanskog rata.

Kako imenovati i opisati oko 77% teritorije Grada Sarajeva koji je u toku građanskog rata bila pod kontolom vlasti i vojske Republike Srpske, koji se nalazio između užeg i šireg opsadnog prstena?

Koje kvalifikacije dati Srbima koji su opkolili, opsjednuli svojim vojnim snagama Bošnjake koju su živjeli unutar užeg opsadnog prstena, kad su i oni bili opkoljeni, opsjednuti između dva prstena užeg i šireg?

Ako je svijet prihvatio bošnjački narativ da su Bošnjaci i njihovo ratno Sarajevo bili opkoljen i opsjednuti grad, morao bi prihvatiti narativ, priču, jer činjenice to potvrđuju, da su Srbi i njihovo ratno Srpsko Sarajevo bilo opkoljeno i opsjednuto.
