Poreska lutrija

Crnogorske novine su na naslovnim stranama objavile vijest da će većina ugostiteljskih radnika u Budvi danas zatvoriti svoje objekte od 8 do 12 časova zbog neadekvatnog ophođenja inspekcijskih državnih službi.

Povod za ovakav potez je zatvaranja lokala Perla, zbog izdavanja ''izblijedjelog fiskalnog računa''. Istog dana, New York Times je objavio tekst o projektu u Slovačkoj koji je vezan za povećanje naplate PDV-a.

Naime, Slovaci su analizirali istorijske podatke i ustanovili da od momenta izbijanja ekonomske krize, naplata poreza ne ide planiranom dinamikom. Angažovali su veliki broj inspektora za kontrolu poslovanja ugostiteljskih objekata (zvuči poznato?) koji nisu dale adekvatne rezultate u povećanju naplate PDV-a.

Kako je slovačka vlada reagovala na pomenute činjenice? Možemo napisati - jednostavno, elegantno i genijalno!

U jesen 2013. godine, slovačka vlada je uključila obične građane u projekat sakupljanja i on line registrovanja fiskalnih računa koji su veći od jednog eura kod Poreske uprave; zauzvrat, svi građani koji na ovaj način registruju fiksalne račune, stiču pravo učestvovanja u nagradnoj igri, čiji je mjesečni fond nagrada 10.000 eura.

Rezultat? Naplaćeno je značajno više poreza u odnosu na ranije godine; ako tome dodamo podatak da je implementacija projekta koštala svega 240.000 eura, Slovaci su zaista pokazali kako jednostavno i jeftino rješenje može doprinijeti uključivanju svih građana u projekat naplate poreza.

Eto ideje i za našu Poresku upravu, Ministarstvo finansija i Vladu Crne Goge. Ugostitelji više neće morati da zatvaraju lokale, građani mogu da se nadaju dobitku bez ikakve dodatne uplate lutriji, dok će država naplatiti porez.
