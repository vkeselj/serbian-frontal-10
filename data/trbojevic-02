DNEVNIČKI MATERIJAL

``Jukrajin'' i njen slavni vodja Volodimir, omiljeni klovn ostarjelih dementnih zapadnjaka, a zapravo izbor za krajnjeg gubitnika, njemačka nastavnica tjelovježbi, koja u ćorsokaku stvarne situacije u Njemačkoj koja je sve teža pod totalnom presijom USA i izvodjačem radova EU, doživljava fantomski ``državni udar'' ``rajhovaca'' kao opasnost za sadašnju Njemačku k'o fol nekog princa, 13. po redu Heinrich (desničar, nacista), a zapravo ljudi koji su, kako izgleda američki puleni, pa se cijela stvar zapravo namješta (uključen i Iran i neka ruska ljubavnica itd.) kao problem da se narod ne pobuni (prijateljica iz Minhena mi kaže da slušaju sirene, pa se boje, ne znaju šta se dešava, jer se sve krije od javnosti), pa dodam Ursulin napaćeni lik u tijesnim saokićima, koja kao da je došla iz Grimovih bajki, jer priča bajke za malu djecu, a nipošto nije dobra vila, vidim mučenički izraz predsjednika Vučića (nije mu lako, danas teško, sutra još teže na Kosovu, i ne znamo kako će da se završi, NATO pritišće na svaki način sasvim je jasno, ovako teško da se može dugo izdržati.

I onda se oglasi Angela Merkel i reče da su ONI potpisali sporazume u Minsku samo da bi dali vremena ``Jukrajin'' da se pripremi za boj sa Rusima. Svaka čast kancelarki, makar to bilo iz bilo kog drugog razloga kao napr. da pomogne Putinu -osim jedine istine - a to je da su bili prevaranti. A Rusi su teroristi. Kako Evopu nije STID da takvo nešto uopšte pomene, ali robovi su (do čuvenoga Spartaka) uvijek ćutke pratili gospodare.

Srpski narod ponovo je tema da se ne bi smirilo i nekako nastavilo dalje živjeti normalno u nesrećnoj BiH (jer sve za sada izgleda da bi moglo biti na dobrom putu), jer se o stvarnoj pogibiji i stradanju Srba u proteklome ratu i broju poginulih ``frljau'' Kojić i Mile Dodik... E, pa srpski narode bi trabalo da objavi onima, kojima to treba, da bi se nekako umirili DA NIJE POBIJEN U TOLIKOM BROJU, NEGO U PUNO MANJEM, DAPAČE NIJE NI DIRNUT PRSTOM BOŠNJAČKIM (kakva Armija BiH, kakavi generali, kakvi mudžahedini). Povuci broj, DEMANTUJ i Dodika i Kojića javno, pismenim putem. I naravno na Na N1. Tek tada, možda, kad se potpuno pospemo pepelom po glavi stvari mogu da ulegnu gdje treba. Možda će ova nova ``osmorka'' i nakon izbora i pobjednička koalicija iz naše Republike krenuti naprijed u dogovore, u saradnju, u napredak (ŠTO DO SADA SA SDA NIJE MOGLO) daj Bože da bude tako, jer želim iskreno da naprave moguće od nemogućeg u BiH.

Izbori prošli. Razmještaj fotelja je u toku. Grabi ko šta može sa tacne.. Neko će gore u Sarajevo, a neko dolje, mislim u Vladu. Budući ministri čekaju na čeki, neki drugi se nadaju uhljebljenju. Nije šala, majčin sine, dobiti par hiljada kaemova i više, od dupliranih funkcija, a samo da sjediš u Skupštini i blejiš u prazno. Bar većina. Ili da budeš ministar, a da čestito ne znaš ni govoriti, nego mumlaš (ima jedna što mumla godinama, a mogla bi postati minstar i to važnog resora) da te ne razumiju, ili iz sve snage vičeš, ali džaba, a mnogi i ne znaju ONO što bi trebalo da znaju iz '' branše'', da kažemo, gdje bi ministrovali. Sve je isto -samo ništa novog nema.

Rusija ! Jasno je da David (RF) s a m ( a uvijek je bio sam ) teško može da se odupre američkom GOLIJATU, bjesomučnom NATO ravnatelju, silniku koji je spustio šapu na Evropu (kao prvu stanicu), staricu koja u zlo doba i ko zna zašto pristade da je omalovaži, disciplinuje, kriminalizuje prekookenaski dementni kauboj moćnik. Evropu, punu očuvanih hramova, hrišćanskih crkava i katedrala, zamkova iz srednjeg vijeka (gdje je Amerika bila tada?! Kupila crnačke robove po Africi i tada i kasnije), koju Amerikanci zapravo mrze, surovo odlučni da slome baš taj evropski ponos, tu prošlost, jer mrze tradiciju koju oni nemaju. Naravno, ja ovdje ne spominjem ekonomske i druge razloge koji su takodje jasni i važni (nisam ekonomski analitičar), ali racionalno mislim da oni iz duboke sjene danas ostvaruju plan koji je davno začet u zlim mozgovima svjetskih bankara i milijardera da otmu ruske resurse i zgaze slobodarsku snagu Rusije. Bila bi to osveta onima koji su bili najveći pobjednici nacizma.

Zli demoni Londona i umišljeni kauboji iz USA (naravno veoma jaki) zaplesali su ples smrti gurajući sve što je rusko u blato. To nije bilo nikada. Skot Riter bivši marinac i obavještajac, misli i govori o Rusima bolje nego sam Surovikin, koji je kažu konačno disciplinovao dosta opuštenu rusku vojsku na početku operacije (izdvajam Wagner, Rosgvadriju, Ahmad i neke druge koji su po demokratskom Zapadu plaćenici - a njihovi plaćenici nisu plaćenici -oni su sokolovi američke regularne vojske).. Sada kada ruske rakete razaraju po Ukrajini ono što je trebalo davno razoriti bez imalo milosti, što do sada nije radila Rusija (čitaj Putin) spasavajući i žaleći ``bratsku ukrajinsku slavensku dušu'' koju je Zapad u medjuvremenu potpuno obratio i preumio, jer ista nosi i ne krije nacističko obilježje, ruši svoje pravoslavne crkve bez milosti - taj zapadni GOLIJAT ni ne pomišlja da stane. Ima `` štofa'' čitaj naroda pana Zelenskog, pa neka gine.

Neki prognozraju da se težak i krvav sukob tek sprema, ali tek onda kada Rusija shvati s kakvom surovom ``slavenskom braćom'' ima posla, dakle onda kad progleda i vidi da NATO- vi (odavno već i javno) piloti u avionima s ukrajinskim oznakama krenu da obaraju ruske pilote na ruskoj teritorji, dakle da im ne preostaje ništa drugo nego da krenu bitku za opstanak ..Biće to pravi, odlučujući boj -ili Rusije (Kedmi) neće biti. A, ako nema Rusije, kako reče Putin, ``šta će nam uopšte svijet''.

O Putinovoj sudbini sada lupetaju mnogi, predvidjajući mu najcrnji scenario ali on zna svoj put - pobjeda ili SMRT. Gaženje proklamovanih ciljeva, dogovori sa onima koji ne poštuju svoju riječ i potpis- bili bi ravni izdaji. Medjutim, nisam prozorljiva da znam šta će na kraju biti. Ja samo kažem šta mislim da ne smjelo biti, imajući u vidu da se više ne moće vjerovati EU pogotovo ne Zelenskom- možda, ali ne sada još je rano - samo sa Amerikom. I to kao pobjednik. Prije ne. Sve drugo bi bilo primirje -a to ne bi značilo ništa.

Mnogi ljudi ipak misle da će Rusi izdržati baš kao što su uvijek izdržali. General, prof. dr Pandurević sada, na TV -u (Srbin, komandanat, takodje sudjen i zatvaran), odličan znalac vojne taktike i strategije -kritikuje vojsku za koju se mislilo da je druga vojna sila na svijetu. On, izgleda, misli da nije moguće da sile NATO-a (ukupno svi udruženi) n e ć e slomiti izmorenu Rusiju, koja nema puno izgleda da u boju prevagne. . Možda će tako i biti. A možda i neće. Izlažući zaključke koji imaju osnove i logike, kad su Rusi i njihovi propusti i greške u pitanju, general, doduše kritičan i kad su u pitanju Ukrajinici (znajući naravno da Ukrajinci nisu sami a da jesu davno bi pokleknuli) vidno je ubijedjen da najveća svjetska sila današnjice tj. Amerika i njeni udruženi sateliti m o r a j u na kraju prelomiti snagu ruske vojske.. Svaki drugi kraj rata, čini se, nije mu blizak. To je moj utisak, što je moje pravo, a ne moram biti u pravu. General zaista djeluje vrlo profesorski, superiorno vojnički - slobodno i hrabro udara u srce onih kojima emocije zamračuju objektivnost što je njegovo nesporno pravo. I to treba poštovati.

I na kraju običan srpski narod koji čeka da vidi šta će biti. Računi za struju STIŽU sada svaka TRI mjeseca, što NIKADA nije bilo. Ali SADA jeste. Skupi pare majčin sine - plati za TRI mjeseca ukupan iznos potrošnje struje odjednom, a nema oprosta, odmah stiže pismo sa onim..... ``dolazimo da isključimo struju tada i tada``. Nedavno čovjek poteže pušku na nedužnog'' sjekača'' struje ! Način grijanja, posebno strujom (ali ni sa peletom i drvetom nije bolje), postaje noćna mora velike većine naroda u Republici. Već se zna za tri tarife (detalje ne mogu prepričavati), za budući vjerovatni prekid jeftine struje za vikend i običnim danima- noću - pa ljudi kalkulišu šta je lakše: ne kupati se nego jednom mjesečno da se ne pali svaki dan bojler, ne prati veš, isključiti, frižidere i zamrzivače, kako kod koga je pun ili prazan, kuvati na rešou, ne paliti rernu, pobacati grijalice, kupovati drvo, jer nema peleta dovoljno (ko nema dimnjak na kući najebao je a mora da loži drva), bušiti dimnjake kroz prozore (kao onomad u ratu) prebaciti cijelu porodicu u jednu prostoriju koja se može donekle ugrijati itd. Mogućnosti su bezbrojne -a najbolja je isključiti struju potpuno. Pa ko preživi -pričaće.

I dodje penzija. Sada se to zove penzioni STAMPEDO. I kako rekoh gore, dolaze na red marketi... Brašno, ulje, šećer, kafa i još ponešto itd. Market je pun, da igla padne, ne bi pala na pod. Prije dva -tri dana market je bio prazan. Doslovce. Dvoje-troje ljudi... Sada zgranuto gledaju u one gondole ponešto kupuju... To će trajati možda dva tri dana. Možda koji dan više. Ali kad odu u apoteke da kupe lijekove- tu će biti kraj gužvama. Tačka. Čeka se idući mjesec. Naravno ovdje ne spominje one koji odvoze punu ``potrošačku korpu'', oni čije supruge kupuju, a oni, zamislite, ne znaju koliko šta košta (naravno da ne znaju, ne treba im). Ja sam penzionerka i ciljam svoju grupu, za mnoge dugogodišnje političke folere i umišljene lezihljeboviće, čija je stražnjica vezana za fotelju - mi smo davno izgubljena, suvišna i nepotrebna masa.

U svakom slučaju treba nešto ostaviti i za kasnije..``Frljajući'' se temama, ne znam da li sam ``ubola'' prave.

P.S. Evo iznenadjujuće: U Milanu u Skali izvedena opera ``Boris Godunov''. U publici je sjedila i Ursula u balskoj haljini, sa osmjehom na licu. Puna Skala je pljeskala ruskoj operi... Ursula, Ursula, I am asking myself, what is going on ?
