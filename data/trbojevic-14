„Uskoro će se u Butmiru  (čitaj u Sarajevu) zavi(h)oriti  njemačka zastava“..  (Šmit)

(Čujem kako je Beograd bio pun njemačkih zastava u vrijeme dolaska voljenog Kancelara)

Ponovo, dakle.

A, obećali su nekada da neće koristiti svoje vojne snage, niti ih jačati nakon spajanja dvije Njemačke. Čim su se spojili proradila je ta neka zvijer, krvoločna i bijesna, zvijer koja se za strašan poraz 45. godine mora osvetiti. Kome? Prvo Srbima. Pa onda Rusima, naravno.

Diže glavu onaj ko nas je gazio i ubijao u dva rata, onaj koji se kobajagi denacifikovao, a sada skida masku pokajnika i ponovo dolazi kao sila koja prijeti U liku neuvjerljivog i nelegitimnog Šmita, stalno pognutog Šolca, nekako kao uplašenog, (valjda i sam svjestan šta i kako radi).... prvo kod dragih u Sarajevu i Prištini, pa tek onda u Beogradu i tako redom, po regiji.

Ako nije tako zašto Evropa ne vidi NACISTE u Ukrajini, zašto se zalaže da se puste Azovci, da im se ne sudi , zašto ne želi da vide divljanje satanističkih bojovnika koji okreću svoje oružje prema Rusiji. Zato što je to podržala davno. Samo mi to nismo vidjeli. Gledali smo zlu u lice, ali neki nisu vidjeli, ili nisu htjeli da vide.

Kuda to maršira taj kontigent njemačkih vojnika u nekakvoj međunarodnoj grupi (ALTEA) branilaca BiH od mogućih napada Srba, Rusa itd ? Quo vadis vojska koja nama Srbima izaziva krvava sjećanja ? Zar ponovo ? Kuda idu ? Pa tamo gdje su bili nekada dočekani s radošću. To u Banja Luci, ili recimo na raskrvavljenoj Kozari ne bi bilo moguće.

U vrijeme Drugog rata moji otac i majka (jedno u Krajini, a drugo u Lici) zgrabili su puške u ruke da ne bi završili pod ustaškim kamama. Ponosna sam na njih. Na njihove ordene, na njihovu hrabrost. I biću do kraja života.

Sada, bez obzira ``na promijenjene okolnosti i prijateljstvo!! njemačke Vlade) niti hoću, niti mogu pozdraviti riječi prijete bolje rečeno ucjene ``ILI -Ili`` Šmita, koji se kako rekoh klanja ``hrabrom'' Džaferoviću, ili prijetnje jednoga Šolca koji se boji svoje sjenke, mada udara na Ustav BiH i prava dva konstitutivna naroda u njoj - čiji jezik sam diplomirala, imala stipendiju J.W. Gete Univerziteta čiji jezik govorim, u čijoj zemlji sam bila bezbroj puta , čiju sam književnost studirala i dobila na ispitu čistu desetku kod čuvene dr prof. M. Kohn (Gete, Šiler, Man Breht i mnogi drugi), a kasnije godinama i službeno prevodila u mnogim prilikama za poznate, velike sarajevske i BiH firme - i koju sam, to moram iskreno priznati, veoma zavoljela ! Tako je bilo. I nisam jedina. U Njemačkoj, onoj iz sedamdesetih i osamedestih hljeb nasušni su zaradili mnogi naši ljudi i jednako tako je zavoljeli.

I danas možda ne razumiju kuda ovo sve vodi. Ili vide, ali je kasno da urade bilo šta. Vrijeme čini svoje. Njemačka više nije ono što je bila desetinama godina.

Ono zlo koje su neki (čitaj mnogi) prikrili, onaj užas koji su proklamovali da su prevazišli, da se kaju za krematorijume, za milione ubijenih itd. - ponovo se probudilo. Džaba je Vili Brant klečao, duboko u krvi budi se zlo.

Nacističko.

Vratimo se na pitanje kako je bilo moguće da jedan Hitler zavede više miliona Njemaca (kao sada Bajden cijelu EU žmireći na oba oka), da ih zaludi, da ih opije svojim idejama i pojmom da su nadljudi - bilo je moguće. I možda i sada tamo negdje u sjenci sjede ljudi koji misle da su nadljudi. Sve je moguće. Moguće je da misle da mogu zbrisati i Rusiju i Kinu. Ko zna šta je u njihovim glavama, jer onaj ko zabrani Tolstoja, Šolohova, Dostojevskog, Čehova, ruski balet, pa što ne reći r u s k u salatu - taj u glavi nema onoga što se zove pamet.

Doći će, kaže i vršilac dužnosti visokoga vladaoca kolonije zvane BiH, Šolc, i njemački kontingent vojnika da brani BiH, koja je u opasnosti . Samo ne znam od koga. Vjerovatno od Rusa i Srbije.

Visoki predstavnik bez legitimiteta, protektor čudnovate zemlje BiH, p r i j e t i, samo što prstom ne maše - prije svega Republici Srpskoj. Sarajevu ne moraju. Sarajlije su dočekale njemačke oslobodioce 1941 godine značajno slično kao Zagrebčani - pa izgleda da bi ih i sada rado dočekali, budući da u njemu Bošnjaci gledaju jedinu silu koja ih može spasiti od nasrtaja Srba i pomoći da ih utišaju -u čemu im opozicija zdušno pomaže.

I da ovaj osvrt završim stavom koji je moj, na koji imam pravo, za koji nikoga ne pitam, koji mi niko ne može zabraniti, stavom koji je u mojoj genetici, stav koji dugujem svojim roditeljima, antifašistima, provoborcima i zbog toga se ne bojim osude onih koji se kolebaju, koji su inače kukavice - u bilo čemu u životu, a ja to nisam bila, niti sam sada, koji su, da, naglasim, bili uz svoju Partiju i Tita, tog ``borca`` za Srbe i sve što je srpsko, kad je rekao Staljinu čuveno NE 1948 godine), dakle bili su lojalni svome Vrhovnom komandantu - dakle nisam bila vaspitavani rusofili - ali sam neko ko svojom glavom i svojom pameti, obrazovanjem, iskustvom, hrabrošću i emocijama IMA SVOJ STAV.

Dakle, kada je Rusija u pitanju, šta god da bude, kako god stvari tekle, a ja već vidim kako će da teku, a kako znam to je moja stvar, evo samo predosjećam... Ne polažem nikome račune, Sarajevo može da mi ukine penziju od 10 KM mjesečno kad god hoće - dakle ja kažem: Semper honos, nomenque tuum, laudesque manebunt... Uvijek će ostati i živjeti tvoja čast, tvoje ime i slava. Rusije, naravno.

Rusiji ne treba da pobijedi CIJELI svijet, ne, Rusiji treba samo da odbrani SVOJ svijet ..Što i radi.

I pro futuro: Valjda ima nade da će biti bolje, da ovome ima kraja - ako Zelenski, taj novi lik ``svjetskog'' vođe s koeficijetnom političke inteligencije. Dobro, nije visok, u svakom slučaju ... u majici koja asocira na vojničku, taj Bajdenov lutak na koncu, nagovoren od strane ``prijatelja`` nesrećne zemlje Ukrajine, ne uništi budućnosti svijeta kakvom nuklearnom bombom jer grešnik prema svome narodu, koga ne spasava, a mogao bi - sve dublje pada - sve do konačnog ponora.

Strašno je to što bi to m o g a o bio kraj Planete, a kraj bi, kako sam nekako uvijek i zamišljala mogao da bude baš takav da neko sumanut, obezglavljen sopstvenim neuspjehom i ludilom, kao drogirani Zelenski, klikne u kakvo dugme ...naravno, ako ga prije nego ne smakne s mjesta gdje bi mogao to da uradi.
