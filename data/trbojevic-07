QUID ME ALTA SILENTIA COGIS RUMPERE (Vergilije)

(Zašto me tjeraš da prekinem duboko ćutanje)

Beogradska Litija protiv održavanja, (ili bolje u slavu odluke da se ista ne održi) Parade Ponosa(Euro-Pride) p r o š e t a glavnim gradom Republike Srbije, u reklo bi se, zaista zadivljujućem broju. Nisu bili takvi protesti (šetnje) zbog bilo čega drugog - ili pak davanje podrške bilo čemu, osim naravno sahrane blaženopočivšeg Patrijahna srpskoga, Pavla.

Narod srpski pokaza šta misli o onome što bi bila poruka Pride - i njegovih učesnika, na šta narod ima pravo, OSIM ako izuzmemo činjenicu da je NAROD srpski saglasan da Srbija ide u EU, da jesu potpisani takvi dokumenti koji negdje odobravaju poštovanje ljudskih sloboda u smislu toga da svako može da bude šta želi g l e d e roda tj. geneder-a, a da je Vučić izabran većinom glasova toga istog naroda - koji se (Vučić) svim silama trudi da Republika Srbija jednom postane punopravna članica EU.

Jasno je da predsjednik Vučić nosi težak, baš vodenički kamen oko vrata kad su u pitanju neke značajne tačke srpskog nacionalnog otpora prema onome šta EU od Srbije traži, a koje tome ulasku očigledno prethode, znamo koje, a koje, kako izgleda, TEŠKO mogu da budu ispunjene. Riječ je, naravno, najprije o priznavanju Kosova kao silom odvojene teritorije od matice Srbije, koje opet svim silama hoće da bude nezavisna država.

Začarani krug -što bi se reklo.

Međutim, narod objelodani u litijama i ostale stvari, kao šta u o p š t e misli o mnogim aktuelnim, ali i prošlim, temama iz srpske bogate istorije i vođama koji u toj istoriji bijahu. . Neću da opisujem, lako se može vidjeti sa snimaka iz svih uglova na šta mislim.

Međutim, meni nije jasno, imajući u vidu protivljenje LGBT - pravima i zahtjevima u pomenutim litijama u Beogradu, šta među čestitim srpskim sveštenicima u prvome redu radi, valjda RAŠČINJENI i u međuvremenu penzionisani gej KAČAVENDA u crkvenoj odeždi, za koga znamo šta je radio i kako se ponašao, koji, međutim, zauze sasvim otvoreno mjesto prvoredno, rekla bih, mjesto prvaka u borbi protiv održavanja parade počasno, u redu onih koji najglasnije (onaj jedan sa malim djetetom u rukama sa jasnom porukom da Srbiji treba djece) pokazuju da su najglasniji među najglasnijima.

Za šta je i u ime koga je bivši vladika Kačavenda marširao tj. šetao ``na čelu kolone``? Šta je on zastupao ? Ko je njemu dao odobrenje da maršira, ako svi znanju da je on zapravo onaj koji bi trebalo da maršira sa onima kojima je marširanje duginih boja zabranjeno?!

Postavlja se dalje pitanje KAKVA je poruka SPC (koja se na neki način, bez uvrede, ovim gestom ``ljulja'' u priči za šta jeste, a šta nikako ne odobrava tj. ne dozvoljava i šta smatra JERESOM (jer znamo da je pokojni Patrijarh Irinej bio naklonjen bivšoj i sadašnjoj premijerki Ani Brnabić, mada je znao da je ona gej?!) ako u ovoj litiji šeta dokazani gej, homoseksualac, a, kako je bilo objavljivano i u medijima i pedofil, bijeljinski vladika Kačavenda, koji se i danas pojavljuje na raznim crkvenim eventima i proslavama.

Ja moram ovdje naglasiti da sam pisala o temi LGBT populacije i njenim problemima. Nisam ćutala, dapače, ali nisam ni ``duboko`` razvijala temu onih po meni nesrećnih ljudi koji su prisiljeni da izlaze na trgove i brane sebe i svoj izbor, mada je o izboru ovdje teško pričati, budući da se o izboru zapravo uopšte ne radi ma kako to nama zvučalo ubjedljivo -ne radi, nego o muci saznanja da neka osoba drugačije ne može, jer nije srećna, a želi da bude srećna ..LGBT članovi, kako god okrenete, jesu nesrećni, neslobodni i često puta napadani, premlaćivani i pljuvani od strane onih koji imaju drugačije stavove. Koji su to razlozi ? Naše društvo, tradicionalno, ukopano u rovove ``ispravnih'' tj. po prirodi većine ljudi na planeti normalnih odnosa među polovima (muško -žensko) posvećeno očuvanju tradicionalne porodice (otac i majka) nije još u stanju da prihvati i odobri da među nama žive i oni koji su drugačiji i kojima je sada dovoljno reći da imaju dva roditelja, koja dva -nije važno.

Pitanje svijesti i odnosa društva prema populaciji koja se mora zalagati za svoja prava i ispunjenje želja, koje većinom nisu sva prava koja oni žele, pogotovo što ne mogu imati pravo, bar u većini zemalja, da usvajaju djecu dakle ako ih država u kojoj žive nije zakonom predvidjela - jeste složeno pitanje na koje nije moguće odgovoriti jednostavno.

Što reče naša ministarka kulture i obrazovanja u javnom nastupu (inače vrlo lijepa žena, što se ne spori) ja sam ovdje ``ISTAKELA`` samo neka pitanja na koja nije lako odgovoriti, jer je pitanje LGBT populacije dugo vremena bilo skrajnuto, dapače, smatralo se dugo da sklonost ka istom polu jeste teško, zapravo bolesno stanje koje se pokušavalo liječiti i to dugo vremena prije ove ``revolucije'' i smatralo se nastranošću itd. koja se kažnjavala zakonskim mjerama.

Danas stvari stoje drugačije. Javnost, neki intelektualni krugovi, nevladine organizacije, neki pisci, slikari, umjetnici itd. - dakle najvećim dijelom proevropski krugovi skloni prihvatanju svega što je avangardno i novo, smatraju da je pitanje ove specifične populacije lako rješivo, te da je dovoljno izmijeniti zakone i stvar će biti dovedena do nekakvog mirnog ishoda. . Međutim čak i na Zapadu, u kome je mnogo šta dozvoljeno, normalno i prihvaćeno - stvari ne stoje najbolje po ove ljude.

U nekim zemljama, pitanje LGBT kao prihvatljiva, pravno regulisana kategorija, mislim, naravno, na izmijenjene krivične zakone - ne postoji. Znamo koje su to zemlje. Dozvoljeno je, naime biti šta god hoćete u svoja četiri zida - ali u javnosti ne. Obdaništa, škole, kampovi - organizacije gdje se djeca vaspitavaju da do pete godine ne treba da znaju da li su dječaci ili djevojčice i da treba da se oblače unificirano -nije prihvatljvo za tradicionalna društva u kojima je to nezamislivo. Navodno 40 % mladih u, koliko se sjećam pročitanog u Londonu ne znaju šta su, tj. oni su ti transseksualci.

I kad pogledate stvari iz perspektive običnog, biološki j a s n o idetifikovanog čovjeka, nije normalno da svake godine možete promijeniti pol kako želite. Za neke ljude to je prihavtljiva sloboda. OK, neka rade kako moraju. Svako zna šta mu je činiti i kako se osjeća. Neprihvatljivo je samo ubjeđivati bilo koga da prihvati kao sasvim normalnu tu novu s l o b o d u zaključivanja istopolnih brakova -za koju praktično do prije koju desetinu godina nismo znali da postoji -mada sam ja moram to reći, na prvoj godini fakulteta u Sarajevu imala kolegu homoseksualca, upoznavši tada prvi put nekoga takvog lično. I bio je omiljen među nama djevojkama u njemačkom seminaru, ne znam gdje je nakon studija završio -kuda ga je odveo životni put, ali ako ikada pročita moj blog -sjetiće se da smo ga (da ne navodim draga imena kojih se sjećam) čuvale i branile od podsmjeha jer je baš djelovao i ponašao se ženstveno... Nismo dale našeg V. T. Bio nam je kao drugarica. Toliko o tome.

Dakle, stvar i jeste u tome da je upravo PERSPEKTIVA tj. PERCEPCIJA NORMALNOG tj. pitanje POLA jedne individue različita za različite ljude. I to je normalno. Da li se svi slažu da je tako? Ne, ne slažu. I to je dozvoljeno. To je zapravo osnovna sloboda čovjeka. Da se slaže s nečim - ili ne slaže.

Da li je taj koncept EU tj. zapadnog UTJERIVANJA ``normalnog, tipa LGBT -a i njihovih punih prava i sloboda'' u nekim zemljama, na način kako oni misle ukoliko žele da im se pridruže - prihvatljiv ze veliki broj nacija. Nije, naravno.

Međutim, činjenica je nepobitna da biti gej danas više nije bolest, dakle ona se ne liječi - dapače jasno je da je ta sklonost, ta neka ``žica'' ili potreba što se u nekome javi, a u nekome ne - jeste neka vrsta prirodne datosti nekome od strane neke biološke više sile (osim prisilnih situacija tipa zatvora, bivših i sadašnjih internata i liceja po Zapadu itd.) da je tako nazovem, o kojoj zapravo ništa ne znamo i o tome ne treba filozofirati.

Trebalo bi biti moguće da postoji tolerancija - za sve ljude - niti LGBT treba silom da mijenja ono što mijenjati ne može, niti ovi drugi treba da biju i ponižavaju ljude koji su drugačiji. Ono što treba ISTAĆI jeste da niko ništa nije uspio na silu. Osim da uguši slobodu i jednima i drugima. Istorija, naime, poznaje velike ljude umjetnike, slikare, mislioce, pisce koji su bili homoseksualci. I šta ? Ništa. prihvaćeno kao činjenica. Tako je i tačka.

Zna i one nesrećnike koji su ubijani u nacističkim logorima, a sam Hilter je bio veoma upitne seksualnosti. Dobro, to nije tema. Dakle, ništa novo pod nebom.

Samo je pitanje da li ćemo i dalje duboko o tom ćutati, ili ćemo širom otvoriti vrata, naravno ozbiljnim, punoljetnim ljudima (nikako djeci, dakle onima koji ne znaju ko su u smislu pola -jer PRIRODNO i ne mogu znati u petoj godini šta SU - nego samo da su bespomoća djeca) da budu ono što žele da budu.

Meni lično za ovo ne trebaju nikave parade ni po Beogradu, niti bilo gdje, nakaradne maskirane figure u duginom bojama ponajmanje, nikakva mahanja zastavama, nikakav bespotrebni ponos - nego samo miran život na Planeti koja je ugrožena, ne nekim prajdom ili paradom ili litijama sa čuvenim Kačavendom na čelu - nego mnogo, mnogo većom opasnošću, koja se može desiti svakog trena koji živimo.
