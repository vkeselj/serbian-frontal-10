Seobe, prijeratne, ratne i poratne Srba Sarajeva

Mislim na Srbe koji su početkom 1992. godine imali prebivalište i boravište na teritoriji tadašnjeg jedinstvenog Grada Sarajeva, društveno-političkoj zajednici deset opština.

Vidim da me ne čitaju, i da me nisu pročitali!

I dalje imamo u javnosti dvije suprostavljene bajke, narativa o Srbima Sarajeva. Jedni tvrde da oni nisu doživjeli protjerivanje, egzodus a drugi tvrde je se desilo njihovo protjerivanje, egzodus.

Zajedničko i jednima i drugima je da svoje stavove temelje da nepotpunim i nepreciznim podacima. Nije im bitna istina, bitno je za njih da im njihova priča služi za širenje laži o drugima.

Pažljivo, stručno, sa dobrom metodologijom više godina analizirao sam više dokumenata, informacija o demografskim kretanjima Srba Sarajeva.

Na osnovu analize ovih istorijskih izvora, podaci, činjenice do kojih sam došao, mogu se vidjeti u mojim tekstovima o Srbima Sarajeva, koje sam pisao za katera.news, infomedija.balkan i frontal.ba, iz Sarajeva je od 1992. godine do danas, (Sarajevo za mene je područje deset bivših sarajevskih opština 1992. godine, a danas je to Kanton Sarajevo i Grad Istočno Sarajevo) protjerano je i dobrovoljno, sa malo ili više pritisaka, trajno je napustilo oko 125.000 Srba, od oko 185.000 (tu je i pola Jugoslovena od 56.000 po popisu stanovništva iz 1991. godine koji su po roditeljima Srbi), koliko ih je bilo od 1992. do 1995. godine na toj teritoriji.

U velikom dugom egzodusu od 1992. do danas teritoriju predratnog Grada Sarajeva napustio je oko 125.000 Srba Sarajeva, a u kratom malom egzodusu od januara do marta 1996. godine oko 60.000 Srba Sarajeva.

U međuvremenu, od 1992. godine do danas, na ovoj teritoriji (bivši Grad Sarajevo) preko 15.000 Srba je ubijeno, poginulo ili umrlo prirodnom smrću.

Danas, 2022. godine u Istočnom Sarajevu živi oko 35.000 tih predratnih Srba Sarajeva a u Kantonu Sarajevo oko 10.000 Srba.

Oko 20% predratnih Srba Sarajeva živi u Istočnom Sarajevu a oko 5% u Kantonu Sarajevo.

Napomena!

Svi su na njih zaboravili, a oni su protjerani Srbi iz dijelova BiH koje je kontrolisala Armija RBiH, njih oko 10.000 koji su u toku građanskog rata 1992.-1995. godina, privremeno boravili na teritoriji prijeratnog Grada Sarajeva, Srpskom Sarajevu.

I oni su imali dva egodusa, prvi u vremenu 1992. do 1995. godine a drugi egzodus od januara do marta 1996. godine.
