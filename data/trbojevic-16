Kad prestane uzrok prestaje i posljedica

Jasno je meni postalo odavno da moje blogove čitaju rijetki, da nisam omiljena kao neki blogeri (kojima odjednom voljeni rade o glavi) da mene smatraju penzionerkom koja ne razumije sadašnju p o l i t i k u i nova društvena kretanja, krupne korake ka EU, a najviše zato (kao kad Puhalo prizna sam za sebe da je autošovinista) što sam ja iskreno poštovalac neke vrste srpsko -utopijske (kako se čini) prevaziđene misli i stava, i što kaže Mirko Šarović svako malo ``rekao bih``..dakle rekla bih i ja da je razlog što nisam dio neke međunarodne, tj. nevladine organizacije (ali mene nikada nisu htjeli, čak ni u ``Ujedinjenim ženama'', mada su znali da jesam žensko, u ona vremena vrlo snažno i hrabro, mada je čuveni nekadašnji sdeesovac Ognjen T. mudro rekao da ja nisam za politku, jer sam preemotivna -i imao je očigledno pravo. Ja nisam imala stomak za igre bez granica, niti sam prelijetala bilo kuda, kao on. Nova srpska intelektualna, ali i nacionalna misao određuje pravce i demokratsku slobodu ``novog'' srpskog (najčešće opozicionog) intelektualnog kruga (pitam se da li je stari intelektualni krug uopšte i postojao u Republici i Banja Luci, kao najvećem gradu, osim par časnih izuzetaka)... Dakle, ja nisam povlaštena politička analitičarka (kreštavog glasa i analize pune kroatizama) što je naravno dozvoljeno, dapače, dopadljivo. Jer, Banja Luka je tako blizu Zagreba (za svaki slučaj), tako jasno puna kruha, odjela u bolnicama sustava, obnašanja dužnosti, krvnog tlaka prijateljstva sa Benjaminom (za svaki slučaj) itd. da ponekad pomislim da je šteta što smo otpali, neki, naravno, od tog, tako bliskog intelektualnog proevropskog sustava, posebno ovi dolazeći iz istočnog dijela naše Republike, omraženi da su Alijine ``sarajlijice'' dok su drugi avangardno, čisto srpski, jer su došli sa drugih strana.

Nemam problem identifikacije, niti sam ga imala ikada, čak i onda kada sam u Banja Luku došla bez imovine, u sasvim nepoznatu sredinu, praznih ruku.. Puna energije... Sve što sam nosila od imovine bilo je ono što sam imala u glavi, nije bilo lako, dapače, ali preživjelo se.

Ne dajem ni pet para za mišljenja i ocjene nadležnih tj. vladajućih, ali ni onih koji sebe smatraju opozicijom. Pišem ono što mislim, a mislim ono što pišem. U politici to ne ide - govoriš ono što ne misiliš (ako uopšte išta misliš, osim da li će svi stanari platiti sve mjesečne kirije iz tvojih stanova i nekretnina) ili ćutiš, što je u nekoliko mandata zlatno pravilo mnogih poslanika Skupštine, jer bi i za one koji govore bilo bolje da ćute. Bar mnogi. Uostalom mnogi i znaju da nisu tamo gdje jesu zbog kvaliteta, tu su brigu davno prebrinuli, ili već smišljaju, unaprijed kako će preletjeti u drugo jato - pa će onda delati onima s kojima su do juče poslovno i politički tajno mešetarili -pričalo svašta, ali i kako su tek sada, u drugoj partiji, došli pameti.

Odužila sam, a tema moga bloga nije ovo o čemu sa pisala u uvodu -mada, naravno, nije bez povoda. Mali osvrt na tekuća politićka pitanja.

Parafraziram sada, naime, čuvenoga vođu zelenih majica, koje asociraju na t o (ne na bijeli prah, ovaj put ne) da je i on VOJNIK, sluđenog Zeleskog, koji prije par dana izjavi kako se sukob u Ukrajini može riješiti jedino za diplomatskim stolom. I to je djelovalo dosta uvjerljivo, iako je tražio i za rat dobio od Bajdena i zapadnih saveznika više destina milijardi dolara, mada je na čeki već čekao šesti paket sankcija Rusima. I ne bi to bilo ništa značajno, jer pregovora još nema, pobjednik još nije javno objavljen, a svi znaju ko će to biti (niti će pregovarati Zelenski) - nego je značajno da Bajden prije koji dan lupi Zeleskom šamar i naredi svojima da šalju rakete dometa okolo 80 km ne bi li hrabra ukrajinska vojska, koja je dala garanciju nekome za nešto, nekakon saprala sa sebe kukavički blam i pogodila koje mjesto preko u Rusiji, pobila ljude i tako uvela svijet u katastrofu. To smišlja rijetko pribrani Bajden, dok mu građani ginu kao snoplje od metaka njegovih građana. Svakodnevno.

Iz ovoga postaje sasvim jasno šta se u stvari događa.

Nije na Ukrajincima vojnicima, mislim na one koji nisu posebne ``postrojbe`` čitaj nacistički zadojene da kažu da više ne mogu, da nisu u stanju, da su icrpljeni ranjeni, bez opreme (bojovnici imaju sve, oni su gore, spremni da brane Kijev) dok su ovi dolje, znamo gdje, topovsko meso za ruske jurišnike, koji idu korak po korak po ono za šta su došli. Rat se mora nastaviti po svaku cijenu kaže prvi čovjek Amerike. Tačka.

Dakle, da se vratim naslovu.

Kako dozvati pameti, kako spriječiti Bajdena - kako ga prizvati razumu da počne da djeluje na UZROK (svima poznat i opravdan, ako žele da priznaju, a ne žele) ovoga sukoba, rata, intervencije, kako god, da bi POSLJEDICA stradanja Ukrajine bila nekakav, bilo kakav, početak razgovora o budućnosti Ukrajine, Evrope i Svijeta -a ne da Bajden (kako se čini i autistična zamrla Amerika), žmireći na oba oka (operisani kapci) ne vidi, a možda i ne smije da vidi, ili mu njegovi ne daju da vidi (u šta sumnjam gledajući snimke kako je strasno zagovarao da se Beograd bombarduje kad je bio nešto mlađi) POVUČE POTEZ koji najavljuje, te tako izvrši FINAL TOUCH preko Ukrajine na Rusiju i izazove svjetsku nuklearnu kataklizmu. Znajući Amerikanci s kim imaju posla zapravo z a i s t a žele da idu na sve ili ništa. A to ništa je skršena Evropa, nisu važne žrtve. Ukrajina je samo spaljena zemlja, za koje Amere preko okeana zabole uvo...

Razvoj situacije se ne zna. Odnosno mogao bi se znati, kada bi realno ovo bio sukob Rusije i Ukrajine. Ali nije. NATO, taj mračni OTAN izronio iz mračnih vremena nordijskih saga, sa onoga svijeta tame - napadač naoštrenih zuba juriša ponovo na slavenski plijen koji je odavno načeo, zagrizao, okusio mu krv - i sada ide da ga dokrajči. Međutim, ima ona latinska koja kaže: ``Glupost je goniti onoga koga Bogovi (Bog) vole (i) ... Publije Sir ..Latini su sve znali i svemu našli smisao.

..Dakle sub condicione da se svijet okrene naglavačke, a neće, ne dao Gospod, ``da udari more u bregove, da se desi što biti ne može''... (Gorski Vijenac, Njegoš) E tada će nestati Rusije !

Uostalom, zar je prije bilo drugačije? Nije. Evropa je i pod Napoleonom ali i 41. Pod Hitlerom bila ujedinjena protiv Rusije a Rusija opkoljena sa svih strana, osim nas Srba, koji smo primili na sebe da se udar odloži za koji mjesec ..Ludo ? Možda. Hrabro ? Kako ko misli, na volju mu.

I šta bi tada ? Zna se.
