Dilema Avde Avdića

Čitam neki dan u Slobodnoj Bosni kako je Avdo Avdić ``demolirao'' Dinu Konakovića prvog čovjeka Naroda i pravde.

Elem, Dino Konaković je u nekoj emisiji kazao da se Avdo Avdić ``sastao u nekoj kafani na Palama, sa Osmicom (a s kim bih drugo mogao) i sa Šajom (ne onim Šajom Senadom kojeg je nekad vozao današnji Konakovićev vozač, batler i biznismen Ramiz Turulja) dogovarao pakovanje krivičnog djela Elmedinu Konakoviću.''

Na to je Avdo ponudio ``demolirajuće'' argumente ``Prvo, na Palama nikad u životu nisam bio. Prolazio kroz Pale jesam, ali na Palama sjedio nisam. Drugo, sve i da sam htio pakovati Elmedinu Konakoviću, ne bih to radio na Palama, gradu koji dobro pokriva MUP Republike Srpske i srpska BIA kojoj Konaković iznimno vjeruje i kojoj je prijavljivao ''imaginarne'' špijune iz Bosne koji su ga navodno pratili u Beogradu. I treće, Elmedinu Konakoviću ne treba pakovati. Njega treba dokumentovati.''

Ovo me podsjetilo na moj telefonski razgovor sa Avdom Avdićem u maju ove godine koji je tekao ovako:

Istraga: ''Da li se sjećate da ste saslušavani u predmetu Ratko Bundalo i drugi?''

Puhalo: ''Naravno da se sjećam''

Istraga: ''Šta Vas je pitao tužilac

Puhalo: Je li moram to reći?

Istraga: Naravno, zovem da potvrdim autentičnost Vašeg iskaza

Puhalo: Pa, reci.

Istraga: Da li Vas je tužilac pitao da li ste bili kurir koji je išao na vrata nekoliko osoba, među kojima su Rukija Rogoj i Hasna Čusto?

Puhalo: Da

Istraga: I, šta ste mu rekli?

Puhalo: Nemam pojma, reci mi ti.

Istraga: Ja Vas pitam šta ste rekli. Sjećate li se ičega

Puhalo: Pa, ako imaš stenogram šta sam rekao, super.

Istraga: Da li ste bili kurir?

Puhalo: Ne.

Istraga: Šta ste bili?

Puhalo: Vezista

Istraga: Šta ste bili 15. juna 1992.

Puhalo: Vezista

Istraga: Znate li ijednog drugog Srđana Puhala

Puhalo: Ne znam. Samo sam ja, jedan jedini.

Istraga: A znate li ijednog drugog Srđana Puhala, sina Dušanovog?

Puhalo: Nema toga. Samo ja

Istraga: I nije Vam poznat slučaj kada su ljudi na čijim ste vratima bili odvedeni na likvidiranje?

Puhalo: Otkud da je to meni poznato, kad ja nisam bio u Kalinoviku.

Istraga: Pa, sada ste rekli da ste bili.

Puhalo: Završena je priča. Imaš stenogram (dokumente) objavi ga.

Kao što vidite Avdo Avdić se našao u istom problemu kao i ja onomad, jer trebamo dokazati da se nismo nalazili na nekom mjestu iako neko tvrdi da nas je vidio tamo, mene u Kalinoviku, a njega na Palama.

Ispostavilo se da meni to i nije bio neki veliki problem jer sam imao papir koji je dokazao da u tom periodu nisam bio u Kalinoviku, već u regionu Podveležja između Nevesinja i Mostara.

Avdo Avdić je u mnogo većem problemu ili možda nije?

Avdo može ućutkati Konakovića vrlo lako, samo mu treba pismena potvrda od Osmice da nije bio sa njim na Palama, ali je problem što OSA obično takve potvrde daje svojim zaposlenicima i saradnicima.

Ako ne dobije potvrdu onda mu moramo vjerovati na riječ ili možda i ne moramo?

Šta god da uradi zajebaće se.
