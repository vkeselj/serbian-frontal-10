Srbi su konstitutivni ali pred bh. sudovima i sarajevskim medijima nisu ravnopravni sa Bošnjacima

O prvom protestu, ispred Suda i Tužilaštva Bosne i Hercegovine koji su organizovali i u njemu učestvovali (07.12.2021.) godine, članovi desetak srpskih udruženja iz Republike Srpske, kako bi iskazali nezadovoljstvo radom pravosuđa na predmetima ratnih zločina nad Srbima izvještava novinar portala klix.ba, pristrasno i tendenciozno kao i večina drugih sarajevskih medija.

Tekstualni dio priloga je minimalan i on ne odslikava, ne pokazuje suštinu izraženih stavova, prijedloga i zahtjeva protestanata.

Kao prilog tekstu postavio je dva video priloga.

Prvi: ''Porodice poginulih i nestalih iz RS-a protestuju ispred Tužilaštva BiH'' u trajanju od 1 minuta i 23 sekunde, i drugi: ''Rasprava na protestima porodica poginulih i nestalih iz RS-a ispred Tužilaštva BiH'' u trajanju od 2 minute i 25 sekundi, koji prikazuje monolog Adela Šabanovića.

Samom dužinom videa 1:21 naspram 2:25, i količinom I sadržajem teksta on je minimizirao i nije adekvatno prenio argumente, činjenice koje su iznijeli učesnici protesta, nezadovoljni radom pravosuđa na predmetima ratnih zločina nad Srbima.

Srbi su došli na protest organizovano iz Istočnog Sarajeva u tri autobusa, na osnovu zahtjeva obezbjeđenja skupa i nije bio dozvoljen dolazak učesnika pješke ili sa automobilom.

Adel Šabanović nije sa učesnicima protesta došao na skup niti je sa učesnicima protesta otišao sa skupa, kako sugeriše novinar portala.

''Na proteste je stigao i Adel Šabanović, koji je 1992. godine preživio masakr u Zaklopači, obratio se okupljenima poručivši im da nemaju pravo na proteste s obzirom na to da negiraju zločine i ne poštuju državu BiH.''

Nije tačno da je Adel Šabanović stigao na protest jer je protest završen kada je on stigao pred Sud BiH i nije se mogao okupljenim Srbima obratiti, jer je većina njih ušla u autobuse ili se kretala ka njima.

On se, što se može vidjeti i na priloženom video klipu, obratio grupi od nekoliko novinara, većinom dopisnika novina i radija.

Nijedan Srbin, učesnik protesta, nije bio licem u lice sa Adilom Šabanovićem i zato nije moglo ni doći do rasprave, kako u naslovu tvrdi novinar portala klix.ba.

Srbima, učesnicima protesta nije bilo dozvoljeno da uđu na plato ispred zgrade Tužilaštva i Suda BiH, već su protetsvovali na pristupnom putu. Novinari i oni učesnici protesta koji su davali izjave medijima bili su na platou, i naravno Adil.

Ovaj prilog portala klix.ba koncipiran je tako da težište priloga bude preživjela žrtva genocida u Srebrenici, koja je ovdje u dvostrukoj ulozi, on je glasnogovornik ratnih žrtava i glasnogvornik SDA.

Kao glasnogovornik bošnjačkih ratnih žrtava i najveće bošnjačke stranke A.Šabanović je izjavom da Srbi ''nemaju pravo protesta s obzirom na to da negiraju zločine i ne poštuju državu BiH.'' (1) pokazao da ono što oni stalno traže (istina i pravda) rezervisano samo za njih, i da Srbi imaju ekskluzivno pravo da se autošovinistički posipaju pepelom, da nekoliko vijekova priznaju zločine i da tek poslije toga mogu dobiti prava koja traže i koriste Bošnjaci.

Da izjava A.Šabanovića nije slučajni, izolovani ili individualni stav o pravu Srba da protestvuju možete se uvjeriti ako pročitate sadržaj više stotina komentara, punih jezika mržnje, na dvadesetak bošnjačkih portala ispod tekstova koji govore o ovom prvom protestu Srba pred Tužilaštvom i Sudom BiH, koji su slični njegovom komentaru i gdje možete pročitati samo nekoliko neutralnih ili pozitivnih komentara.

https://...

07 12 2021 Porodice poginulih i nestalih iz RS-a protestuju ispred Tužilaštva BiH, došlo i do rasprave; klix.ba
