Tužilaštvo i Sud BiH uputio 19 čestitki/poruka Srbima iz Bosne i Hercegovine u 2021. godini

Od 21 javno objavljene čestitke/poruke sa podacima o mjestu ratnih zločina i optuženim za ratne zločine, 19 je upućeno Srbima a 2 Bošnjacima, i optuženo je 49 Srba a samo 7 Bošnjaka!

Posebni Odjel za ratne zločine Tužilaštva Bosne i Hercegovine, objavio je 31. decembra 2021. godine, podatak da su u 2021. godini podigli 21 optužnicu protiv 56 osoba, i kažu da je to rezultat intenzivnog rada i zalaganja tužitelja i osoblja.

Obavještavaju nas da će nastaviti intenzivan rad i u ovoj godini, i da će sarađivati sa partnerskim organizacijama i agencijama u Bosni i Hercegovini, ``sa ciljem borbe protiv nekažnjenosti ratnih zločina.'' (1)

Oni naglašavaju da im je cilj, misija borba ``protiv nekažnjenosti ratnih zločina'' . Uloga i izjava Posebnog odjela za ratne zločine Tužilaštva Bosne i Hercegovine trebala bi biti garancija da će ta njihova borba u stvarnosti biti pravedna bez diskriminacije, i da će oni imati isti odnos prema ratnim zločinima koji su stvarno počinili pojedini pripadnici Srba, Bošnjaka, Hrvata i Ostalih u proteklom ratu.

Svjedoci smo da iz Republike Srpske dugo godina dolaze poruke, stavovi i mišljenja da je Tužilaštvo i Sud BiH pod kontrolom Bošnjaka, i da je nepravedan i diskriminitoran.

Kao odgovorni društveni i politčki analitičar imajuću na stolu novogodišnju poruku i arhivu Posebnog odjela, i ocjene, stavove i mišljenja Republike Srpske o Tužilaštvu i Sudu BiH, krenuo sam u analizu tih dokumenata sa ciljem da potvrdim ili odbacim, na osnovu argumenata srpske ocjene, stavove i mišljenja o Tužilaštvu i Sudu BiH.

Rezultati kvalitativne i kvantitative analize dostupnih podataka su:

Posebni odjel za ratne zločine Tužilaštva Bosne i Hercegvine podigao je u 2021. godini 21 optužnicu za ratne zločine;
Optuženo ukupno 56 građana, od toga 49 Srba i 7 Bošnjaka;
Srbi su optuženi za ratne zločine u Goraždu, Vlasenici (3 optužnice+1 Milići), Gradiška, Brčko, Foča (3 optužice), Višegrad, Kotor Varoš, Bijeljina, Ilijaš-Lješevo, Rogatica, Nevesinje, Goražde, Prijedor, Novi Grad, to jest u 15 gradova/lokalnih zajednica;
Bošnjaci su optuženi za ratne zločine u Teočaku i Hrasnici-Ilidža, to jest u 2 grada/lokalne zajednice.

Slične ili gotovo iste rezultate ćete vidjeti kada pogledate podatke o podignutum optužicama i presudama Tužilaštva i Suda BiH iz prethodnih godina.

Moje dugogodišnje javno djelovanje, pa i ova analiza nema za cilj izjednačavanje ratnih zločina, tako što se sve strane podjednako optužuju. Zalažem se javno podržavam sve one koji traže da se optužnice podižu u skladu sa stvarno počinjenim ratnim zločinima, bez selekcije i diskriminacije po bilo kom osnovu.

Ova moja mala, skromna analiza potvrđuje da su istiniti stavovi, puni argumenata, koje iznose legitimni i legalni predstavnici Republike Srpske i srpskog naroda, da Tužilaštvo i Sud BiH u svom radu ne poštuju principe tranzicijske pravde i da rade na štetu srpskog naroda iz Bosne i Hecegovine, koga svojim rezultatima žele prikazati kao agresora, kao zločinca, a bošnjački narod kao jedinu žrtvu rata.

Slobodno se može zaključiti da Tužilaštvo i Sud BiH nisu dovoljno i kvalitetno sarađivali sa partnerskim organizacijama i institucijama iz Republike Srpske, kako tvrde, jer da su sarađivali, slušali i uvažavali srpske argumente, prijedloge i zahtjeve ne bi imali ovakve rezultate, koji ne potvrđuju istorijsku istinu o odbrambeno-otadžbinskom ratu, građanskom ratu.

Nadam se da će sve strane razumjeti moje stavove, da me neće svrstati u negatore genocida i utvrđenih ratnih zločina. Uz svoje stavove uvijek nudim i podatke, izvore na koje sam se referirao, a ujedno i vama koji ovo čitate omogućavam da se sa njima upoznate i na osnovu njih donesete svoje stavove o ovoj temi i mojim stavovima o njoj.

Želim u Novoj godini svim čitaocima tolerantnu društvenu klimu, dobro fizičko i duhovno zdravlje, u kojoj će moći koristiti slobodu razmišljanja i slobodu govora bez jezika mržnje!

Konstruktivan dijalog nam je potreban!

Prilozi uz komentar...
