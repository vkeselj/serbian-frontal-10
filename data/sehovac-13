Prilog Senada Bratića priči Bošnjaka čiji je cilj demonizacija, poniženje Republike Srpske

Poslanik u Narodnoj skupštini Republike Srpske (NSRS) i član Predsjedništva SDA Senad Bratić pridružio se dugogodišnjoj priči Bošnjaka čijim se sadržajima želi demonizirati, poniziti i ``pobijediti'' Republika Srpska.

Početak ove priče je posljedica reagovanja Nenada Stevandića na jučerašnji ( 20. oktobra 2021.godine) Izetbegovićev govor pred bošnjačkom dijasporom u Štutgartu. Stevandić je Srni rekao da je potpuno jasno da je Izetbegović otišao u Njemačku da najavi zloupotrebu glasovima iz dijaspore, te da ih ohrabri da su navodno ''jači, uspješniji i bolji od Republike Srpske''.

''On tamo pokušava da dobije podršku za ekstremističke ambicije, kako bi je upotrijebio radi opstanka vlastite politike, koja je u BiH, ali i na međunarodnom planu doživjela veliki krah u Sarajevu i FBiH'', ocijenio je Stevandić.(1)

Predsjedavajuća Kluba poslanika SNSD-a u Predstavničkom domu Parlamentarne skupštine BiH Snježana Novaković Bursać izjavila je da govor predsjednika SDA Bakira Izetbegovića pred predstavnicima bošnjačke dijaspore i islamske zajednice u Štutgartu u potpunosti potvrđuje ispravnost politike koju vode institucije Republike Srpske i njeni predstavnici u zajedničkim institucijama BiH.

Ona je posebno apostrofirala dio njegovog govora u kojima iznosi, širi ``opasne neistine o političkom djelovanju institucija Republike Srpske s ciljem prikrivanja stvarne želje i namjere SDA i bošnjačke politike koja hoće unitarizaciju BiH, te majorizaciju i dominaciju nad druga dva konstitutivna naroda.''(2)

Prema njenim riječima, žalosno je i opasno to što oni koji sebe smatraju ključnim političkim predstavnicima Bošnjaka imaju ovako loš, kratkovid i pogrešan pogled prema prošlosti, a pogotovo prema sadašnjosti i budućnosti BiH.

Ispravnost ovog stava Snježane Novaković Bursać da ključni politički predstavnici Bošnjaka imaju ``loš, kratkovid i pogrešan pogled prema prošlosti, a pogotovo prema sadašnjosti pokazuju stavovi Senada Bratića koje ćemo analizirati.

U nastavku ovog reagovanja on naglašava da ``vlast entiteta RS vrši aparthejd i da Bošnjake i sve ostale nesrbe tretiraju kao građane koji nemaju i ne trebaju uživati bilo kakva prava.''

Koristeći, mnogo puta konstruisani narativ, priču u kojoj mješaju istine, poluistine da ``Nakon genocida, masovnih ubistava i zlostavljanja, te sistematskog etničkog čišćenja sa prostora entiteta RS,'' uvodi u priču i laž, jer nema nijednog agumenta, činjenice, da ``vlast predvođena Miloradom Dodikom bi Bošnjake spriječila i da glasaju.''

Igrajući na kartu više osjećanja Bošnjaka iz dijaspore, na tugu i žalost zbog individuanih i porodičnih gubitaka , i na mržnju i želju da se osvete onima, a to su Srbi iz Republike Srpske, (zaboravljaju pri tom naravno da su zločine počinili pojedinci a ne narodi) koji su uzrok njihovih ratnih i poratnih gubitaka pentira sa stavom.'' Upravo takav odnos će sigurno biti najveći poticaj našoj dijaspori da se registruju i da iskoriste svoje biračko pravo, te da na taj način ne dozvole realizaciju ratnih ciljeva političkim sredstvima i da svojim glasovima (kao vile iz bajki čarobnim štapićem/penkalom) u jednom danu u potpunosti promjene stanje u BiH''(3)

Prilozi uz komentar...
