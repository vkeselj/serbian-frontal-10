Quo vadis EU ?

Zbignjev B. je rekao da ''Evropa služi Americi kao poligon za rasturanje Rusije`` Čini se da se dešava upravo to. To jest Ameri misle da će tako biti.

Ali šta ako tako ne bude ? Čini se da su lekcije iz istorije zaboravljene. Izgleda da je neustrašivi vojnik Zelenski z e l e n da shvati s kim se zakačio, bez obzira na guranje cijelog Zapada da skrši Rusiju. Džaba haubice, džaba municija - jer kako reče čuveni.. dobro znamo ko...`` a u ruke Mandušića Vuka, svaka puška biće ubojita``......

Možda će Montenegrini s a d a da negiraju stihove velikoga Njegoša - ali mi neki nećemo.

Najčešće u blogu ne počnem sa naslovom, naravno namjerno, jer se teme nameću svakodnevno sustižu jedna dugu, pa čovjek koji prati dnevne političke teme, naše i one u Ukrajini, često ne može da se odluči kako da počne, osim, svakojakih analitičara iz Federacije, kojima je neiscrpna tema uvijek i zauvijek i isključivo Republika Srpska i načini kako da se ona ukine, zbriše i onemogući na svaki način da joj se (Republici, mada ravnopravnoj sasatavnici cjeline, BiH) ne čuje glas.

1. Počnimo sa nedavnom vanrednom sjednicom naše Skupštine, gdje je ambasador Kalabuhov, vrlo gospodstveno i mirno, na odličnom srpskom jeziku, izrekao, sažetu, utemeljenu i dobro sročenu izjavu Vlade Ruske Federacije, koja ne vrijeđa nikoga (osim stalno ljutih i nakostriješenih Bošnjaka koji kao i nekada prije, nepogrešivo biraju stranu koja im je pri srcu, čemu se ja ne čudim), i koji, kad bi mogli kao Montenegrini i S.Makdonija te čuvena ``historijska'' ratnica Bugaraska) zatvorili bi sve puteve komunikacije, kopnene, vazdušene i sve druge -da Lavrov ne doleti, e da se ne bi glas Rusa čuo dalje od granice Rusije.

2. Jasno je da to rade ljudi koji u bunilu mržnje povlače SKANDALOZNE poteze koji su nezapamćeni u novom vremenu, odnosno zapamćeni su u srednjevjekovnim feudalnim državicama, tj. feudima, koje iskustvo zajednica pokleklih pred moćnim hegemonom tj., EU, sada očigledno njeguje i traži i od drugih, koji s e drže neutralno, da se povinuju diktatu. ILI -ILI.

3. Svjetski poštovani i karijerni diplomata Lavrov nije mogao da sleti, dok mrljavi i preplašeni kancelar nekad moćne Njemačke, Šolc, taj veletrgovac ubojitim oružjem (nekako mi sve vuče na onu Njemačku, bez obzira koliko je ista denacifikovana, kobajagi) prijateljskoj Ukrajini i njegova ministrica, zelena gimnastičarka, bez ikavog znanja o bilo čemu drugom a pogotovo o d i p l o m a t i j i, NUDI i šalje ukrajinskoj vojsci najnovije oružje (za naciste kao ne zna) i nečuvenoj Vladi jedne zemlje u kojoj je glavni čovjek vidno DROGIRAN i dezorjetisan.

4. Kuda to ide ujedinjena Evropa, kuda vodi ludilo, bunilo, sumanutost, za sada još snažnog Zapada, bez ikakve sumnje, ali kako protiče vrijeme kao da se sve ljulja... Kuda, dakle, idu zemlje koje su nekada bile suverene države.. da ih ne nabrajam. I kojima je Kosovo, najveći biser u ogrlici preobučene demokratije, bio u v o d skidanja MASKI, a agresija na Jugoslaviju, tj. ono što je od nje ostalo, OSIM Hrvatske koja Evropi nikada nije bila kriva ni za šta (a Slovenije je mogla kako hoće i kad hoće da ode) - koju je započela i koje će ludilo ova EU i finalizirati na tlu države Ukrajine koja će, kako izgleda, tražiti lupom svoje granice.

Jedan za sve -svi za jednog, azovska propagandna matrica, ali nisu bili kao musketari ti hrabri momci romatične francuske istorije. U uvoj priči nema ni mrvice romantizma a još manje prave hrabrosti.. U ovoj priči se smije smrt, ne dozvoljavaju pregovori, Ukrajina se gura u razaranje, samo što to još uvijek ne smije da vidi..

5. Šta se to desilo na nedavnoj Skupštini RS-a. Ništa poebno i neočekivano. Dodik počne izlaganje mirno, staloženo, držeći se teme, veoma važne za Srpsku, bez obzira da li će se donijeti neki zaključci, ili odluke - o onda se SE IZNERVIRA, a valjda zna da Mi, kao srpski narod naše odluke u vezi sankcija Rusiji znamo, pa je sjednica k o m o t n o mogla biti i i neodržana, mada je kako kažu opozicija tražila istu.

Raznorodni tim opozicije (koji se još uvijek traži u bespućima prošlosti), moram reći većina (naravno ne svi, nikako) politički površnih i plitkih, ali veoma napaljenih vođa, žednih vlasti do te mjere- kao da su bili u pustinji desetak godina, a namirisali blisku oazu punu vode (a ne znaju da sve obećano od stranaca može biti FATAMORGANA) IZBACI DODIKA IZ SEDLA, inače dosta neraspoloženog u zadnje vrijeme. Nema potrebe da bude takav. I bez njega SNSD (ako to bude slučaj) neće propasti. Šta više, stvari teku u dobrom pravcu -jer opozicija i dalje na jasno izraženoj mržnji prema jednom čovjeku gura prema izborima navodeći isključivo njegove greške (šta je nekad govorio, šta govori sada, kao da je politika jednoznačna, iskrena i uvijek konzistentna itd.) -ali njegov odlazak, a dolazak nekoga pomirljivog, beskrajno iskrenog, konzistentnog itd. - - NEĆE NIŠTA promijeniti u odnosu prema nama, naprotiv - do TOGA neće doći, jer niko u opoziciji NIJE TAKAV. Bar ga ja u ovome dugom nizu godina nisam uočila, dapače, svi su bili negdje -pa otišli, pa onda došli, pa otišli -jedino je Šarović rezident jedne stranke koja je u osnovi izgubila snažno nacionalno i političko utemeljenje, koje je stopu po stopu, ispod žita preuzeo PDP. Može ovo da bude jaka riječ -ali je istinita i oni to znaju... Ja sam još na sjednici GO SDS -a u Prijedoru neke davne godine rekla da će se to DESITI i nisam bila za saradnju dvije pomenute stranke. Danas je finale onoga što se tada podmetnulo kao kukavčije jaje. Sada je, naime, veoma važno hoće li Trivićeva biti Predsjednica RS za koju ne znamo ni šta misli -ni šta ne misli. To je POLITIKA PDP-a Bar bi ta pozicija morala biti neupitna, tj. ona bi morala da misli ono što misli NAROD čija ona ,možda , bude PRVA medju jednakima.

Nisam kreštavi analitičar pa da mašem onim što su mi naredili stranci, a ONI kažu da ništa, ama baš ništa ne valja u Srpskoj, a kao da će u BiH cvjetati ruže čim ONI zbace OVE. Ja lično ne bih mogla da vizualiziram vrijeme u kojem bi borci, invalidi, penzoneri i drugi, kada dobiju i AKO dobiju to što opozicija nudi - izašli na ulice i skandirali od sreće. Meni se čini da to ni u jednoj varijanti, bilo ko da dobije izbore - neće biti moguće. Razloga je mnogo. Da ih ne navodim.

6. Koga EU i drugi zapadni zavodnici jednom je... u u zdrav mozak ``slatkim'' obećanjima, visokim novčanim iznosima, stanovima, vilama, putovanjima koja su mogli smo sanjati, a to se redovno dešava, nikad ne puštaju, jer ga snimcima, dokumentima i dokazima zabetoniraju za sva vremena. Pogotovo one sa posebnim apetitima. . Dodik, dakle, ne bi smio sebi dozvoliti, nikad i ničim i ni zbog čega, da ga iznerviraju, pa da počne da biva prost, da ne poštuje govornicu Skupštine, ma kakav da je izazov. Čovjek mora ostaviti iza sebe trag, miran, dostojanstven -baš kao recimo Lavrov, što je naravno u Evropi sada baš deficitarno.

Svi znanju da Zapad nudi samo ILI -ILI, Ameri i Britanci ne nude ništa ni poziciji ni opoziciji suštinski dobro za Republiku Srpsku, a traže sve. Pitam se samo kako to ne znaju ONI koji bi da vode ovaj nesrećni narod (mislim na cijelu BiH) osim da nastave da ONI žive super -bez obzira na stanje koje se dešava i koje će s e još desiti nesrećnoj Evropi...

7. Dodik, volio ga neko ili ne, je jedini koji kaže bahatoj Federaciji šta misli makar njegovi zahtjevi s a da, a možda neće biti n i k a d a, izvodivi, ali su realni i utemeljeni u Ustavu BiH) ali makar ima muda da gurne prste u oči onima koji NISU HTJELI da razgovaraju o bilo čemu, N I K A D A NIKAKAV RAZGOVOR nije bio ostvarljiv zato što ga nisu htjeli Bošnjaci, jer su oni o k o v a l i svaku mogućnost promjene BILO ČEGA što u BiH ne valja, ili nije u saglasju sa Dejtonom. Naravno potpomognuti Britanijom i Amerikom, jer, kao i uvijek, sami ne bi bili u stanju da išta mijenjaju. S druge strane podrška NAMA ne dolazi nešto snažno i ubjedljivo ni s jedne strane u koju se zaklinjemo. Mislim jasno na podršku kao ono poruka koja s e ne odbija Naše su ruke slabe s a da, (92 su bile jake i hrabre ), saveznika nema osim dobre volje da se podrži suverenost BiH. Eto, o tome se radi.

8. Uzrok ove situacije koja nam se dešava, koju opozicija sada diže u nebo i okreće sebi u korist - kao Dodika treba razapeti, mislim, naravno, metaforički, jer je isključivo ON kriv za sve, (mada naravno ima grešaka), nego je baš ponašanje opozicije koja se j ku.... a sa strancima u potaji, što bi rekao narod, a da pri tome nema izglednu pobjedu na predstojećim izborima! Prije svega zato što o tome tj. dakle o porazu ili pobjedi opozicije na izborima tj. o dosadašnjoj vlasti neće odlučiti opozicija, nego narod, te nije uzrok Dodikove djelatnosti pobrisao posljedicu, a to je da su Bošnjaci pravi gospodari života u BiH, a ne Dodikovi prijedlozi i želje, makar bili oni i izborni baloni - a nisu bili samo to, kao napr. poziv na vraćanje oduzetih nam nadležnosti i mnogo čega drugog - nego ODBIJANJE bošnjačke elite da uopšte o bilo čemu RAZGOVARA Za sto brale - pa da vidimo šta ko ŽELI i PREDLAŽE, kao što je predvidio Dejton.

Ali ne smije NIKO u BiH da nešto želi ili predlaže -u tome je CAKA. Biće kako mi Bošnjaci kažemo a opozicija RS -a je jasno uz nas(znaju oni). Dokaz da je tako i da su samo Bošnjaci na čelu sa Turkovićkom MILJENICI, znamo čiji - jeste propala želja Hrvata, čak i njih su Bošnjci svalili u blato takoreći, koje su uvijek voljeli i pravili s njima Federaciju, a ne sa Srbima. Sve moguće akcije, Milanovićeva halabuka itd. da se MIJENJA izborni zakon nisu pomogle..I šta ? Ništa. Odnosno šarena laža. Komšić je bio jeste i biće hrvatski predstavnik, jer tako žele Bošnjaci.

9. Slušam onoga ljepotana (dobro ne može svako biti fizički lijep), Žana Mišela, u SB (a on je s a m o GOST u SB -u) i njegov nakaradni engleski - i grozim se ko, kako i s kojim kvalitetima dolazi na takva mjesta, (istina o njemu ništa ne znam, niti mislim da je neko s j akim političkim pedigreom, možda jeste, a možda nije, ali nije me briga)- gdje mašu papirima i sankcijama, prijete ruskom ambasadoru -kao da je ON - Žan Mišel neko, Bog i batina EU, kao da je ikada bio neko i kao da neće i on kao mnogi drugi, anonimusi iz EU prije njega, otići i biti ZABORAVLJEN.

10. Istina ne znam ni ja zašto na Skupštini nije bio ambasador Srbije, za druge znam da ne bi došli, mada bih ja pozvala i njih pa neka ne dođu, ima ih koji bi možda došli.

Ali nije moje da mislim o tome.

11. Naravno da ima još tema koje bi se mogle komentarisati.

Dosta je za ovaj put.
