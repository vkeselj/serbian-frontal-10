ADVOKATUS DIABOLI (Đavolov advokat)

Ova izreka je latinska, ali je nastala u doba proglašenja nekoga svetim od strane Katoličke crkve. Protiv svih koji su imali nešto protiv te osobe da bude beatifikovana, Katolička crkva imenuje lice koje brani prijedlog crkve svim mogućim sredstvima i naziva ga promotor fidei (unapređivač vjere). Narod, međutim, takvu osobu naziva ĐAVOLOV ADVOKAT, IMAJUĆI U VIDU DA DANAS TO ZNAČI DA NEKO SVIM SREDSTVIMA TRAŽI ARGUMENTE PROTIV NEČEGA ili nekoga.

Sasvim je jasno da u slučaju koji je na sceni u Republici Srpskoj, ti zapjenušani glasovi naših dobro...., advokata, Vukotin i kompenzacioni Borenovića i Crnadka sa tribine i protesta, dakle glasovi, neshvatljivo euforični, skoro ekstatični, a znamo da čovjek koji je uvjeren u ispravnost onoga što kaže ne mora da se dere koliko ga grlo nosi te da na otvorenoj sceni doživljava trans - KRUŽE (kao uvodne riječi iz Manifesta KP uoči revolucije proletarijata) Srpskom Republikom u namjeri da sve nas zblanu i umire, kao što napisa KOČIĆ u jednoj, meni dragoj priči, ustima djevojke koja gubi momka, mobilisanog od austro - ugarske Carevine, koji naravno gine.. Majko moja UMETE nas Grac - ja izričem evo tu rečenicu, naravno drugačiju po značenju, koja glasi.....

Majko moja U M E T E NAS SRPSKA NESLOGA !

Povezujući u predvečerje službenog, KONTROLNOG (PONIŠTAVAJUĆI SVOJU PRETHODNU ODLUKU) prebrojavanja glasačkih listića, izgleda naređenog, poteza CIK-a, NAJVJEROVATNIJE pod pritiskom hiljada protestanata iz svih mjesta RS, vascijelog NARODA srpskog i Banja Luke, kako reče jedan narodni tribun, dakle s a d a sasvim neobičnog kontrolnog prebrojavanja glasačkog materijala -evo da se oglasim, bez namjere da sudim, niti to mogu, niti to želim -ko sam ja u moru analitičara - ali nemoćna da odćutim ono što je i slijepcu jasno:

Zar se može desiti u jednoj zemlji gdje postoji Ustav i Izborni zakon da se vrši službeno tj. kontrolno prebrojavanje glasačkih listića (ili kako god to nazvali članovi CIK-a pa i ona lijepa, uplakana gospđja, koja sebi dozvoli da na radnom mjestu plače u strahu od loših momaka iz Banja Luke i insinuacija o njenim susretima sa osobom X, (ja o svemu tome ništa znam) nesporno protiv zakonito a naravno biti će u stonom Sarajevu - PRIJE SLUŽBENE objave rezultata izbora, ma kakvi da su?! Da bi se stvar nekako zamaskirala sada će da se broje (kontrolišu) i glasovi za Narodnu skupštinu RS - da se Vlasi ne sjete, jer primjedbi u početku nije bilo u tom smislu. Kod nas, u zemlji protektoratu, može sve, sve dok nama pomažu oni koji bi, da mogu, popili sve Srbe U ČAŠI VODE, koju im dodaju izabranici, koji napuste Skupštinu da ne bi stranci i pomislili da se oni slažu i a k o n e g l a s a j u. Moraju izaći iz skupštinske sale ! A, bilo je, da se ne lažemo MNOGO TAKVIH SITUACIJA, VRLO VAŽNIH ZA RS. Ja nisam ovlaštena da brojim susrete, javne i tajne, sa strancima jednih ili drugih, istina više ovih što sada prijete da će da nas povaljaju, što kaže narod, prave zdrave.. Svašta je bilo na TV -u, ali sigurno znam da nas i Srbiju JESU bombardovali natovci KOJI NAS MNOGO VOLE, a Rusi onomad rekli da mi SRBI NISMO genocidni narod tamo gdje treba i gdje su htjeli da nas ocrne za sva vremena na pravdi Boga, A MI NE TREBA NI DA IH POMINJEMO. Doduše, kako ko ima petlju -tako i radi !

Meni je žao mlade profesorice, ali ne i krhke, Jelene Trivić (za koju sam u jednom blogu rekla, mada sam tada naravno samo predviđala, ali sada mi se ukazuje jasna slika, da će biti žrtva manipulatora oko sebe (kao Jovaka Orleanka, rekla sam), nevjerovatno surovih kolega, onih kompenzacijskih, ali i onoga koga politički gubitak uopšte ne pogađa, jer on nije homo politicus -dapače, on je realni praktičar, bogat čovjek koji u sebi nema politički žar kao što ga ima Jelena, jer ona istinski pati, njen ponos prijeti da bude srušen.. Patiće ako ne uspije, mada je rekla da neće. Njeni najbliži u politici je, svjesno, ciljano i bezdušno - ali uvjereni u njen ogromni ego i želju za osvetom - guraju u tzv. damin gambit, tj. damino otvaranje - ali sa krajnje neizvjesnim Ishodom. Jer ako ovu bitku izgubi -ona će biti prepuštena na milost i nemilost onih koji su je tapšali po ramenima. Ona mora sačuvati snagu za ono što je njena misija, a to je fakultet.

Ja ne predviđam šta će se desiti, sve je moguće u politici, koja je ono što jeste, pa se možda i desi promjena - ali predviđam da je Jelena već dozvolila (mada se trudi, pokušava da izigrava heroinu koja je hrabra i samostalna) pa dopušta da je tapšu po plećima oni koji joj nisu ni do koljena - nisu doktori nauka ni Uni -profesori kao što je ona - ŠTO JE DALEKO VEĆI PODUHVAT, mada se njoj čini sada da nije tako. Oko nje su politički profiteri, osobe koje ništa drugo ne znaju da rade. Nitu su ikada nešto ozbiljno i vrijedno pomena radili, osim Crnadka koji se kao ministar i nije nešto proslavio. Davno sam rekla da ko jednom u venu primi otrov politike - teško se od zavisnosti ikada ozdravi

Priča o SDS -u se završava. Sami pali -sami se ubili. Tu priču sam preboljela davno, ali ne i ono što je ta stranka nekada bila, šta jeste stvarala, a šta su neki njeni kvazilideri -poklonili nedoraslim, zlonamjernim i bezdušnim političarima PDP- a s kojima su sarađivali itd. , a koji su ukrali njenu snagu, njeno čestito porijeklo, a kasnije negirali njene istinske vođe...Oni ti uljezi, nisu je branili i jačali, dapače oni su joj preuzeli prošlost (a sada su i to pogazili) slabili je planski, bacili pod noge njenu čast i počeli da se ulaguju strancima i Sarajevu. A zarazna bolest poltronstva bira određene ljude, ne sve... Neke ne može. Tu se, kako rekoh, priča završava.

Postavlja se pitanje kakav nam se scenario sprema. Teško mi je da nagađam. Ali žar kojim se ušlo u ``rješavanje'' problema izbora, pocijepanih, sagorjelih, lažiranih listića, blaćenje biračkih odbora koji su bili sastavljeni i od jednih i od drugih - dakle sve se moglo vidjeti, a opovrgavati i obarati kad dođe vrijeme zakonom određeno - nije viđen za sve ove godine od rata pa na ovamo. Opozicija više nema strpljenje vrijeme je isteklo ....Šta je cilj ? Naravno, ponavljanje izbora- sve dok ne bude izabran ...ili onaj ko jeste IZABRAN ili onaj ko bi morao biti IZABRAN.

Šta će dalje biti m o ž d a zna samo onaj ko vuče konce. Ko je to, e to možemo samo nagađati.
