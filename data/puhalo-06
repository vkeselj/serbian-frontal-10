Kako je direktor Centra za istraživanje rata, ratnih zločina i traženje nestalih lica Republike Srpske Milorad Kojić uvećao broj žrtava u Republici Srpskoj za 20%?

Čitam neki dan kako je u Beogradu na Pravnom fakultetu održana tribina pod nazivom ``Cijena dobijanja i opstanka Republike Srpske'', tribinu je organizovao ``Klub za društvene odnose'' iz Beograda.

Na tribini je govorio i direktor Centra za istraživanje rata, ratnih zločina i traženje nestalih lica Republike Srpske Milorad Kojić, koji je rekao ``da je Haški tribunal bio projekat za satanizovanje kompletnog srpskog naroda sa jednim jedinim ciljem, a to je da se dovede u pitanje legitimitet Republike Srpske u današnjem obliku.''

Kojić je istakao ``da se ne može na takav način dovesti u pitanje legitimitet Republike Srpske'' i ``poručio da adekvatan odgovor jeste dokazivanje istine bazirane isključivo na činjenicama i vansudskim mehanizmima utvrđivanja činjenica.''

Potom je dodao ``Svijet se mijenja i doći će vrijeme kada će ta istraživanja imati upotrebnu vrijednost ne samo u domaćoj, već i u svjetskoj javnosti. Upravo na taj način branimo našu svetinju &ndash; našu Republiku Srpsku, jer ono što jeste suština i glavna poruka, to je da Republika Srpska nema alternativu, jer je stvorena na 35.042 žrtve.''

U trećem pasusu vidite da se Milorad Kojić poziva na činjenice, a u četvrtom pasusu laže o broju stradalih za Republiku Srpsku.

Naravno da Kojić svjesno laže, jer ako lažete za Repubiku Srpsku, onda to nije laž već patriotizam.

Šta laže Kojić?

Kojić svjesno preuvaličava broj stradalih u Republici Srpskoj što je sveopšte pravilo na prostorima bivše Jugoslavije gdje se ratovalo i pravilo je vrlo jednostavno, uvećaj broj naših žrtava, a smanji žrtve naprijatelja.

Na čemu zasnivam ovu moju tvrdnju da direktor Kojić svjesno laže na tribini održanoj na Pravnom fakultetu u Beogradu.

Zasnivam je na rezultatima istraživanja Centra za istraživanje rata, ratnih zločina i traženje nestalih lica Republike Srpske, institucije na čijem je čelu Milorad Kojić.

U knjizi ``Žrtve odbrambeno- otadžinskog rata'' koju su oni izdali, a oni su i radili popis žrtvava na stani 36. piše da je evidentirano 35.042 žrtava.

Ako odete na stranu 40. iste knjige vidjećete pasus u kojem piše sljedeće...

Kao što vidite za Republiku Srpsku se ginulo i u Republici Srpskoj, barem tako tvrdi Milorad Kojić, još 1991. godine, kada Republika Srpska možda uRAMljena i planirana, nije ni postojala.

Broj žrtava Milorad Kojić je slagao za tačno 20,63%, što za istinskog patriotu nije važno, naprotiv on će za to i te kako imati razumijevanja.

Navikli smo da predsjednik Republike Srpske Milorad Dodik ne poštuje rad Centra za istraživanje rata, ratnih zločina i traženje nestalih lica Republike Srpske, frljajući se brojevima žrtava kako njemu odgovara u tom trenutku, ali to isto radi i vd. direktora te institucije Milorad Kojić.

Braćo Srbi mi ne smijemo dozvoliti da laž preovlada, kao što na istoj tribini, reče urednik portala ``banjaluka.net'' Aleksandar Stojanović ``važno je da prije svega mladi ljudi u Beogradu čuju o Republici Srpskoj iz prve ruke, kako nove generacije ne bi usvojile lažne narative Sarajeva, koji se plasiraju kroz medije.''
