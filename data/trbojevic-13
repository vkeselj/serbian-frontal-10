JER JE  KORIJEN SVIH ZALA SREBROLJUBLJE

(Novi zavjet)

Pod ``srebroljupcima'' (Judini poklonici) u politici ja razumijem prelivode lažne patriote, a grlate i sve grlatije pred izbore, one glasnije od drugih, koji takođe trube od tome kako jako vole Republiku, pogotovo ako u njoj imaju više nekretnina, ali najprije i najviše mislim na one koji svoj patriotzam ``štempluju'' (što bi rekli radnici na bauštelima u Nijemačkoj) i zbrajaju u dosluhu i umišljaju (javnom) sa onima koji bi najradije da, osim Milorada Dodika lično, nestane i sve ostalo što se zove entitet Republika Srpska.

Nema sumnje da je vlast napravila mnogo čega što će biti okarakterisano kao promašaj ako izgube izbore, kao katastrofalno pravosuđe, korupcija, opšte siromaštvo, sve propalo, nema čovjek za šta da se uhvati u Srpskoj a da nije trulo, itd., ali pitam se kako je moguće da ništa prije, dakle prije OVE vlasti nije bilo pogrešno, niti je bilo ikakve korupcije. Njihova priča je naravno priča za malu djecu.

Dodik bar u svakom gestu, u svakoj izgovorenoj rečenici, u svakom pokušaju da uradi šta god i kako god za Republiku - u r a d i bar NEŠTO, makar to bilo pod patronatom ISTOKA ili ZAPADA, ili naizmjenično- za Srpsku. Voljen ili nevoljen. Neka o tome odluči narod ? Biće: kako sije -tako će požnjeti. Ni prvi, ni posljednji.

A šta to radi opozicija? Nije moguće da ništa ne valja i još je nemogućnije da bi ONI, pogotovo umilni i bezgrešni Šarović, koga štiti obezbjeđenje iz FBIH-a, protiv koga ja nemam ništa lično, davno sam bila u SDS-u kada on nije bio glavni, nego neki drugi, pa je svaka zamjerka za nevjerovatan pad rejtinga stranke SDS koja je utemeljila Srpsku - za mene tiempi passati. Tako kako su vođeni - tako će im i biti. Tu nema milosti, ni ljubavi. Dr Miličević evo ode, a ne izvadi kakvo ubojito oružje, je li kukavica, ili je shvatio SUŠTINU priče, pa veli bolje da ćutim nego da me potpuno.... šutnu. !? Šarović je KANDIDAT za gore, to se znalo i tu je tačka. Eto, vala, neka bude u Bosni i (E)rcegovini gore u vlasti, ako bude..

Pa šta nam Bog da.

Kao da će mladi bukači opozicije udruženi sa Bošnjacima - napraviti čudo neviđeno od dobrog života za one koje broje dane do penzije, a fali im već od prvog dana - za one koji invalidninu i boračke dodatke nemaju, za one.. Nabrajati bilo bi baš dugo. Ni opoziciono maslo nije za RAMAZANA što bi rekle moje bivše komšije i prijatelji, prije Muslimani- a sada Bošnjaci. Kad bi s e ispitivalo - našlo bi se svašta. Ali nije moje da ispitujem, ima onih kojima je posao da se pitaju, ili da propitaju - ako rade uopšte svoj posao.

OD ČEGA bi, recimo, proizveli gas i naftu ``inžinjeri la(h)ke struje`` svih mogućih zanimanja i diploma i FBIH-u -ako bi po savjetu dičnih bošnjačkih kalifa UVELI Rusima sankcije? A ako jesu, kako će se grad Sarajevo ogrijati kad stegne mraz i zima, kad bi ga recimo grijao... ko, Dodik ili.. nije važno ko ? Ponovo ugljem ?! Džabe nova postrojenja kad nema ruskog gasa. Ili će FBIH imati gas, makar Putina i ne bilo u Rusiji ?! Europa je stara zavodnica, zna kako će, obeća dati -pa prevari, a da ne trepne. Ukrajina može -a BiH ne može. Zbog Dodika - kakva ordinarna glupost i hrana za debile ! Samo retardi ne shavataju da to s tim nema nikakve veze -kandidati da smo - a nismo -sve drugo bi palo u vodu, Dodik i Bakir i Čović bi zaigrali Kozaračko kolo, bez ikakve primjedbe i bez nacionalnih predzanaka. Spas za zemlju koja ne zna je li pošla, ili je došla!

Nego je ovo -DAJ mi četrnaest puta, a ja TEBI ništa i nikad.

Samo je jedno sigurno da će doći njemaĆki kontingent !!!

PA ŠTA ako i jeste negdje nešto USAGLAŠENO, ali je Mile i nakon toga bio kod Putina, a nije recimo pomenuti Šarović, i ne znamo kad će... A znamo da je Putin zajeban igrač (volio ga ko ili ne), taj ne prima koga neće i ne zaboravlja ko je i kako je... Dobro vidjećemo šta će biti, mada je i sada pametnima sve jasno.

Činjenica jeste da su OPOZICIONARI napustili zadnje glasanje u Skupštini prihvatajući ono na šta je Mile podigao nacionalni veto, tj. nekakav trgovački sporazum sa Velikom Britanijom, na bosanskom jeziku i u kome se Kosovo naziva republikom! Hajde što su Britanci stare kolonijalne varalice, svjetski špijuni najviše klase, europske pobjegulje, a trpaju Balkan u to vrzino kolo - doduše za nesaglediv broj godina, tj. nikad - ali se pitam kako opoziciji ne smeta sve gore pomenuto, a kunu se kako smatraju da Republika Srpska Ustavom BiH ima z a g a r an t o v a na sva moguća prava (Borenović kaže i ne crveni se) - ali, evo, Srba u toj priči (u toj nekoj komisiji) sa Kraljevstvom nema. Kako je to prihvatljivo i kako se slaže sa patriotizmom Borenovića i Stanića?

Ovo što radi opozicija je neshvatljivo svakom čovjeku koji ima principe - ali takvih je u politici jako malo. Nije ih (opzicionare) sramota, svakodnevno pričati istu priču bez ikakvih novih, njihovih originalnih doprinosa osim trača i blaćenja pozicije u horu sa Bošnjacima da se odbije SVE, baš sve - e da bi bio i HOĆE i MORA biti pozitivan SKOR za pobjedu na izborima.

To možda i hoće biti, narod odlučuje (kao što i prepodobna von der Lajen, višestruka majka, kaže da se Rusija m o r a pobijediti, pa se pitam ima li sinove spremne za borbu, ili tuđim (bezaobrazno) tj, Ukrajincima mlati koprive ? Ili ima možda neprežaljenog oca, ili djeda iz onoga rata, sa gvozdenim krstom ? Ko zna može svašta biti. Nije ni Šolc daleko od svoga porijekla?! Samo eto, njemačka vojska više nije ona prava (kako žali neki komentator ``Srbin'' iz Srbije, tek stigao iz Ramštata u kojem je nešto radio za NATO !) kao očekivala vojska da će ih braniti NATO, pa se nije nešto spremala za Ruse (kao ono nekad), pa se ``hvataju za glavu ``njihovi generali ..Što mi žao, baš mi žao!

Narod, istina, ne živi dobro, pati sve više, nema para, skupo plaća hljeb i benzin, kupuje jednu flašu ulja, manje brašna i malo šećera (štetan je, pa nema ni slatka, ni pekmeza) nema godišnjeg odmora ni u Montenegru (nema narod toliko eura) ni na Južnim morima, tate im ne kupuju Mercedese, mame, supruge i kćeri - ne nose firmiranu odjeću -jednom rječju žive od danas do sutra - ali ne može zatvoriti oči da ne vidi da se UDRUŽUJU oni koji se udruživati nikako, ni pod kojim uslovima, ne bi smjeli (utemeljivač Srpske SDS i Bošnjaci), jer gaze krvlju svoju, natopljenu zemlju branjenu puškama srpskih boraca, kakva god da je, a napaćena jest - sa onima koji žele BiH bez entiteta, koji traže jednog predsjednika (svoga, naravno) koji poštuju ovaj Ustavni sud, (neki se baš e kurvaju kad o tome govore - neki strasno ``titraju Šolcu`` onu stvar, koji ? - pa nisam pala s Marsa da kažem koji, neka meni moje penzije) oni koji je.....u Hrvate u zdrav ..... (ljubav zna biti pravo b o l n a, pogotovo muška istospolna, taku kažu, ja ne znam) koji jednom rječju žele da se promijeni ovo što sada imamo. Usvojeni i potpisani Dejton! Te da bude bolje nego što je sada. Malo morgen -po svoj prilici -što bi rekao nesrećni srbijanski predsjednik Milošević koga izdadoše i razapeše na krst baš na Vidovdan. I to Srbi.

Neki, naravno. Ima nas uvijek dovoljno za sve moguće i nemoguće varijante. Bilo je i nažalost biće uvijek. To je naša tragedija.

P.S. (1) Baca me u duboko, sve dublje u razmišljanje i lomljenje kad se za komentar svega postojećeg javi onaj mladi Velizar Antić za TV BN, ne znam čime se bavi, možda je i on politički analitičar sa nekog od fakulteta, ekavski govori, nema veze, naš je, ali mu puno bolje stoji kad skrati SOLUFE. Ništa lično. Neka priča, svako može da priča šta god mu padne na pamet.

PS.(2) Zato na bošnjačkim i N1 TEVEIMA sada piše, u onim vijestima aktuelnim - OPOZICIJA RS -a glasala PROTIV RS-a

Aferim !
