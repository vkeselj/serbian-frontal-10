Ambages narras  (Govoriti  u zagonetkama)

U ovim burnim postizbornim danima niko, ili sad više niko, bar od opozicije, ne govori u zagonetkama. To bi bilo za posebne ljude, većinom, mada ne i nužno, intelektualce, pa sam ja mislila da Jelena T., kao univerzitetski profesor, ne može i ne smije da se uhvati u zamku za ``blećke`` , te da sluša PRVO ZAGONETNE, A SADA VEĆ TOKSIČNE I OPASNE (imajući u vidu stanje naroda koji je zgranut događajima) PRIJEDLOGE svojih kolega i s njima maršira od mjesta do mjesta širom RS -a i stonog Sarajeva, da statira Borenoviću dok on priča, a ona čeka na red (on je daleko od džentlmena, on je samo zadovoljan jer je na kompenzaciji, boli ga đon, on ide dalje kako god) a ni Vukanu, jer obojica nemaju unutrašnju kontrolu svoje usplahirene naravi i velikih očekivanja.

Dakle, kad govore političari potkovani znanjem, političari ``od nerva'', obrazovane diplomate (Lavrov nap.), oni koji znaju cilj, NAROČITO CILJ, ali načine, puteve, sredstva, izvore kriju tj. ne otkrivaju, dok se naši bukači odaju svakodnevno. Bukvalno baš tako. Suport i namjere su sasvim jasne.

Za obraćanju narodu, ili novinarima, koji traže objašnjenja, kako za koji medij - potrebna je vještina za koju se budući političar mora spremati. To kod nas nije slučaj. Slični su jedni drugima, to je istina. Mada se sada pozicija drži dosta mirno, nema ispada, što opozicija objašnjava strahom od ISTINE tj.. OD BROJANJA. Prilično neuvjerljivo. Halabuka ne dolazi od pozicije, nego se kao cunami obrušava na poziciju.

Za preokret trebaju dokazi. Validni. Ako se može vjerovati da će tako biti -tj. da je KRAĐA ``bola oči`` i da je istu počinila pozicija -tada je situacija jasna. ALI AKO TAKO NIJE TAKO -šta onda ? Nije moje da nagađam.

Neumorni borci opozicije govore i nastupaju svaki dan - a zaboravljaju šta su kad rekli, a pogotovo zaboravljaju da vodeća stranka ima većinu na svim drugim nivoima (šta će se i kako dešavati u tom smislu sada više niko ne zna) -da ne nabrajam. Svaki novi dan je nova šansa za novu tužbu (ima ih već nekoliko stotina) žalbu, pljuvanje itd. Mislim da je narodu već puna kapa svega, mada je narod kao sluđen, sebe stavio u stanje hibernacije dok se sve u vezi proteklih izbora ne okonča.

Evo primjera kako maska- odnosno zagonetka- padne, kako jezik radi brže od pameti, kako se to desi kad ne treba, čak i profesorici, navikloj da predaje svoje (nesporno) znanje studentima:

Konferncija za štampu opozicije RS -a u Beogradu, koju sam i gledala i slušala: Na pitanje šta je (čitaj krajnji) clj cijele akcije u vezi pokradenih opozicionih prvaka na izborima, tada samo Jelene T. , o n a je o d g o v o r i l a jasno i glasno PONAVLJANJE IZBORA. Nije ni trepnula. Kasnije to nije govorila eksplicitno, ipak je tada bilo suviše rano. Nije moje da s pravnog aspekta objašnjavam namjeru i moguće posljedice ovoga izbornog galimatijasa -neka to rade stručnjaci.

Kontrolno prebrojavanje je međutim gaženje prava srpskog naroda da slobodno glasa na svojoj teritoriji (pitanje je šta će biti kasnije na sljedećim izborima, mislim, g d j e će Srbi glasati), a mogu, ako je po zakonu, u drugom entitetu da dožive i Cikovsko (Federacijsko) d o k a z i v a n j e da izbori nisu bili validni tj. da su neregularni, ali samo tada ako su rezultati, naravno poslije OBJAVE od strane CIK-a o preliminarnim rezultatima u zakonskom roku, pa CIK na osnovu upućenih primjedbi, pritužbi itd. utvrdi da je PREKROJEN, UKRADEN, SAKRIVEN OGROMAN broj listća, da su odbori bili potplaćeni i listom Dodikovi itd. tj. da JELENA JESTE POBIJEDILA MILU -tada je ``SUPERVIZIJA'' logično TREBALO DA SE ODRŽI u Banja Luci, a ne u Sarajevu, pa ako treba, ako Zapad traži i pod kontrolom SFORA, SIPE, NOVIH ODBORA, SCHMITA lično, snaga NATO -a itd. Ako treba mogli su se pozvati i posmatrači iz Senegala, Obale Slonovače, Bornea, Jave, Celebesa koga god - osim RUSA, naravno.

I na kraju Džej... ma ne on, pokoj mu duši, nego vrli, newborn ŠAROVIĆ, koji se kao feniks iz pepela potučenog SDS-a podiže i na svoj način izjavi sljedeće:

Novo glasanje u RS -u će biti, Milorad Dodik je smetnja za.... bla, bla, znamo za šta smeta. Znači u tom GRMU leži zec ! On(Mile) jednostavno NE SMIJE biti izabran.

Borenović broji i nezavisne kandidate (kao ko je OVAj, ko je ONAj)... za predsjednika RS -a, prije izbora nije o tome rekao ni riječi. Pa valjda je znao, lupam, da sam i ja mogla da se prijavim za predsjednicu RS -a (nema čini mi se age limit -a) pa da se pita odakle glasovi i novac za uplatu, a nisam član Dodikove stranke, niti pridružene mu koalicije. Prijaviti se za gore pomenutu poziciju USTAVNO je pravo svakog punoljetnog građanina ove zemlje.. E, ali slijede ispitivanja , tužbe , čiji su oni , kako su tu uopšte, kako su smjeli da se prijave anonimusi itd. svi su dali glasove Mili, a Mile je sve iskeširao! Tužilaštvo je sada super, do juče je bilo leglo korupcije ?! Šta jeste u stvari, Pravosuđe, u BiH, Vukane pobogu ?

Kako god ovo pitanje bude riješeno, ili kako god odluče oni koji su ga i pokrenuli -narodu neće biti lako. Sa litrom goriva od skoro 4 KM što se približava filmskom brzinom i nestašicom, izgleda, svega što je važno - najebaćemo svi. ILI SKORO SVI.

Da li je moglo, ili nije moglo drugačije. Naravno da jeste. Ali nije. Ko je kiv. Pa mi. Narod je na ulici SAMO i isključivo zbog politike. Ostalo masa narodna

s u p e r podnosi.

Da li će ovi drugi, ako dođu na vlast (a sve se može desiti, naročito poslije proročanskih riječi Mirka Šarovića), u p e r i t i ovaj brod u drugom smjeru, tj. da li će uopšte ploviti srpski brod tamo gdje ga usmjeriše stvaraoci Republike i izginuli borci VRS-a, da li uopšte, sada sasvim VIDLJIVI duhovi, žele da NAŠ BROD i dalje plovi pod zastavom Republike Srpske, ili će ga dočekati ledena santa neprikrivenih namjera, negdje iza najbliže okuke, pa će potonuti sa preostalim narodom i grobovima onih, koji su za Federaciju BiH i dalje zločinci i genocidni fašisti, ubice, oni koji NE SMIJU ni SNIMITI, a ni PRIKAZATI film o patnji i strašnom stradanju srpskoga naroda u proteklom ratu nigdje u EU. Srbi nisu stradali. NE, oni su se svi samopoubijali.

Agonija mržnje se, nažalost, nastavlja, zagonetka je, možda, samo to kada će nam biti zabranjeno da kažemo da smo iz Republike Srpske, odn. da je n e v a ž n o šta je napisano u Dejtonskom sporazmu.
